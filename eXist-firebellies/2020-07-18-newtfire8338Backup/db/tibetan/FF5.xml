<?xml version="1.0" encoding="UTF-8"?>
<!DOCTYPE dictionary SYSTEM "~\My Documents\Text_Corpus.dtd">
<doc id="CT_FF5.xml"><head><creation date="Fri Aug 31 14:14:00 2012"/><processed date="Sat Sep 20 19:14:48 2014"/></head><text><text_id t_id="2-03-02501-CT2493"/><phrase phr_id="1"><page p_id="534"/>།རྒྱ་གར་སྐད་དུ།</phrase><phrase phr_id="2">ཀ་ལ་ཙག་ཀྲ་ཏན་ཏྲ།</phrase><phrase phr_id="3">བྲི་ཏི་བི་མ་ལ་པྲ་བྷ་ན་མ།</phrase><phrase phr_id="4">བོད་སྐད་དུ།</phrase><phrase phr_id="5">དུས་ཀྱི་འཁོར་ལོའི་རྒྱུད་ཀྱི་སྙིང་པོའི་འགྲེལ་པ་དྲི་མ་མེད་པའི་འོད་ཅེས་བྱ་བ།</phrase><phrase phr_id="6">འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ།</phrase><phrase phr_id="7">།འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།</phrase><phrase phr_id="8">།དཔལ་དུས་ཀྱི་འཁོར་ལོ་ལ་ཕྱག་འཚལ་ལོ།</phrase><phrase phr_id="9">།སྟོང་པ་སྙིང་རྗེ་གཉིས་མེད་པའི།</phrase><phrase phr_id="10">།སྲིད་གསུམ་སྐྱེས་དང་ཟད་པ་མེད།</phrase><phrase phr_id="11">།ཡེ་ཤེས་ཤེས་བྱའི་བདག་ཉིད་སྐུ།</phrase><phrase phr_id="12">།རྣམ་པ་བཅས་པ་མེད་བྱེད་པ།</phrase><phrase phr_id="13">།བཅོམ་ལྡན་ཤེས་རབ་མ་<variant><var source="སྡེ་">དེ་</var><var source="ཅོ་">དེ་</var><var source="སྣར་">དེ་</var><var source="པེ་">དེས་</var></variant>འཁྱུད།</phrase><phrase phr_id="14">།འཕེལ་དང་འབྲི་བ་སྤངས་པ་སྟེ།</phrase><phrase phr_id="15">།འགྱུར་བ་མེད་པའི་བདེ་ཆེན་པོ།</phrase><phrase phr_id="16">།རྒོད་ལ་སོགས་པའི་བདེ་སྤངས་པ།</phrase><phrase phr_id="17">།སངས་རྒྱས་རྣམས་ནི་སྐྱེད་བྱེད་པ།</phrase><phrase phr_id="18">།སྐུ་གསུམ་པོ་དང་ལྷན་<variant><var source="སྡེ་">ཅིག་</var><var source="ཅོ་">ཅིག་</var><var source="སྣར་">ཅིག་</var><var source="པེ་">གཅིག་</var></variant>ཅིང་།</phrase><phrase phr_id="19">།དུས་གསུམ་ཡང་དག་རིག་པའོ།</phrase><phrase phr_id="20">།ཐམས་ཅད་མཁྱེན་པ་དམ་པ་ནི།</phrase><phrase phr_id="21">།དང་པོ་སངས་རྒྱས་བཅོམ་ལྡན་འདས།</phrase><phrase phr_id="22">།གཉིས་མེད་དེ་ལ་ཕྱག་འཚལ་ལོ།</phrase><phrase phr_id="23">།འཇམ་དཔལ་གྱིས་ནི་བསྐུལ་ནས་སུ།</phrase><phrase phr_id="24">།ཡན་ལག་དྲུག་པའི་རྒྱ་ཆེར་འགྲེལ།</phrase><phrase phr_id="25">།པདྨ་དཀར་པོས་བྲི་བར་བྱ།</phrase><phrase phr_id="26">།ཐམས་ཅད་མཁྱེན་པའི་ཡེ་ཤེས་སྐུ།</phrase><phrase phr_id="27">།ཉིན་མོ་བྱེད་པའི་འོད་ལྟ་བུ།</phrase><phrase phr_id="28">།པདྨ་འདབ་མ་འདྲ་བའི་སྤྱན།</phrase><phrase phr_id="29">།སངས་རྒྱས་ཞེས་ཡི་གེ་ཉི་ཤུ་རྩ་གསུམ་གྱིས་སྟོན་པ་པོ་བསྡུས་པར་བཅོམ་ལྡན་འདས་ཀྱིས་མཛད་དོ།</phrase><phrase phr_id="30">།སེང་གེའི་གདན་བཞུགས་པ་ཞེས་པའི་ཡི་གེ་ལྔས་གནས་བསྡུས་པར་མཛད་དོ།</phrase><phrase phr_id="31">།ལྷའི་མཆོག་གིས་ཕྱག་བྱས་པ་ཞེས་པའི་ཡི་གེ་བདུན་གྱིས་འཁོར་ཆེན་པོ་བསྡུས་པར་མཛད་དོ།</phrase><phrase phr_id="32">།མགོ་བོ་ཡིས་ནི་ཕྱག་འཚལ་ཏེ།</phrase><phrase phr_id="33">།ཞེས་བྱ་བ་ལ་སོགས་པ་ཚིག་རྐང་བཞི་ཡི་གེ་ཉི་ཤུ་རྩ་བརྒྱད་ཀྱིས་གསོལ་བ་འདེབས་པ་པོ་བསྡུས་པ་མཛད་དོ།</phrase><phrase phr_id="34">།དཔལ་དུས་ཀྱི་འཁོར་ལོར་སྦྱོར་བ་ནི།</phrase><phrase phr_id="35">བརྩོད་པའི་ནི་དུས་དག་གི་ཞེས་པའི་ཡི་གེ་བཅུ་བཞི་ཡིས་ཆོས་སྟོན་པ་བསྡུས་པ་མཛད་དོ།</phrase><phrase phr_id="36">།མི་རྣམས་འགྲོ་བའི་རྒྱུ་རུ་ཞེས་པའི་ཡི་གེ་བདུན་གྱིས་དགོས་པ་དང་དགོས་པའི་དགོས་པ་བསྡུ་བར་མཛད་དོ།</phrase><phrase phr_id="37">།ཇི་ལྟ་བའི་རིམ་པས་ཡི་གེ་བརྒྱད་ཅུ་རྩ་བཞི་པོ་འདི་རྣམས་ཀྱིས།</phrase><phrase phr_id="38">སྟོན་པ་པོ་དང་།</phrase><phrase phr_id="39">གནས་དང་།</phrase><phrase phr_id="40">འཁོར་ཆེན་པོ་དང་།</phrase><phrase phr_id="41">གསོལ་བ་འདེབས་པ་པོ་དང་།</phrase><phrase phr_id="42">ཆོས་སྟོན་པ་དང་།</phrase><phrase phr_id="43">དགོས་པ་དང་།</phrase><phrase phr_id="44">དགོས་པའི་དགོས་པ་བསྡུས་པར་མཛད་དོ།</phrase><phrase phr_id="45">།དེ་བཞིན་གཤེགས་པས་ལུང་བསྟན་པའི་བཅོམ་ལྡན་འདས་འཇམ་དཔལ་གྱིས་རྩ་བའི་རྒྱུད་ཀྱི་རྒྱལ་པོ་ལས་བསྡུས་པའོ།</phrase><phrase phr_id="46">རྒྱུད་ཀྱི་རྒྱལ་པོ་ཐམས་ཅད་དུ་འདི་སྐད་བདག་གིས་ཐོས་པ་ལ་སོགས་པ་གསུངས་པ་མ་ཡིན་ནམ།</phrase><phrase phr_id="47">ཇི་ལྟར་རྒྱུད་འདིར་འདི་སྐད་བདག་གིས་ལ་སོགས་པ་དང་བྲལ་བར་བསྟན་པ་དེ།</phrase><phrase phr_id="48">འདི་སྐད་བདག་གིས་ལ་སོགས་པ་བཞུགས་པའི་གནས་སྟོན་པ་མེད་པའི་ཕྱིར།</phrase><phrase phr_id="49">རྒྱུད་འདི་སངས་རྒྱས་བཅོམ་ལྡན་འདས་ཀྱིས་བསྟན་པར་མི་འགྱུར་རོ་ཞེ་ན།</phrase><phrase phr_id="50">དེ་ནི་མ་ཡིན་ཏེ།</phrase><phrase phr_id="51">ཅིའི་ཕྱིར་ཞེ་ན།</phrase><phrase phr_id="52">ཆོས་སྟོན་པ་པོ་དོན་ལ་སྟོན་པ་ཡིན་པའི་ཕྱིར་དང་།</phrase><phrase phr_id="53">སྡུད་པ་པོ་རྣམས་ཀྱང་ཡུལ་སྣ་ཚོགས་པའི་སྐད་ཀྱི་ཁྱད་པར་གྱིས་སྡུད་པར་བྱེད་པའི་ཕྱིར་རོ།</phrase><phrase phr_id="54">ད་ནི་སྦྱོར་བའི་ཡན་ལག་དྲུག་བརྗོད་པར་བྱ་བའི་ཕྱིར།</phrase><phrase phr_id="55">སོ་སོར་སྡུད་པ་ཞེས་བྱ་བ་ལ་སོགས་པ་གསུངས་ཏེ།</phrase><phrase phr_id="56">འདིར་སོ་སོར་བསྡུད་པ་ནི་དང་པོའི་ལས་ཅན་གྱིའོ།</phrase><phrase phr_id="57">།རྒྱལ་བའི་དབང་པོ་ཞེས་པ་ནི་ཡེ་ཤེས་ཀྱི་ཕུང་པོའོ།</phrase><phrase phr_id="58">།དེ་ཡང་ཤེས་པ་གནས་གྱུར་པ་ཡེ་ཤེས་ཀྱི་ཆ་དུ་མའི་རྟགས་མཚན་མའི་དབྱེ་བས་རྣམ་པ་བཅུ་སྟེ།</phrase><phrase phr_id="59">དུ་བ་དང་།</phrase><phrase phr_id="60">སྨིག་རྒྱུ་དང་།</phrase><phrase phr_id="61">མཁའ་གསལ་དང་།</phrase><phrase phr_id="62">མར་མེ་དང་།</phrase><phrase phr_id="63">འབར་བ་དང་།</phrase><phrase phr_id="64">ཟླ་བ་དང་།</phrase><phrase phr_id="65">ཉི་མ་དང་།</phrase><phrase phr_id="66">སྒྲ་གཅན་དང་།</phrase><phrase phr_id="67">དུས་མེ་དང་།</phrase><phrase phr_id="68">ཐིག་ལེ་མཐོང་བའི་དབྱེ་བས་བརྟགས་པ་ནི་ཡེ་ཤེས་ཀྱི་ཕུང་པོའོ།</phrase><phrase phr_id="69">།དེ་བཞིན་བསམ་གཏན་མི་བསྐྱོད་པ་ཞེས་པ་ནི།</phrase><phrase phr_id="70">ཡེ་ཤེས་ཀྱི་ཕུང་པོ་རྣམ་པ་བཅུ་ཡུལ་དང་ཡུལ་ཅན་རྣམས་ཀྱི་ཆོས་གཅིག་པ་ཉིད་སྣ་ཚོགས་པའི་སྐུ་སྟེ།</phrase><phrase phr_id="71">བསམ་གཏན་ནོ།</phrase><phrase phr_id="72">།སྲོག་དང་རྩོལ་བ་རལ་གྲི་ཅན་ཞེས་པ་ལ་རལ་གྲི་ཅན་ནི་འདུ་བྱེད་ཀྱི་ཕུང་པོའོ།</phrase><phrase phr_id="73">།སྲོག་དང་རྩོལ་བ་ནི་གཡོན་དང་གཡས་ཀྱི་དཀྱིལ་འཁོར་བཅུ་གཅིག་ཏུ་འདྲེས་པར་གྱུར་པའི་ཕྱིར་རོ།</phrase><phrase phr_id="74">།སླར་ལ་ཡང་ནི་རྣམ་པ་བཅུ།</phrase><phrase phr_id="75">།གཟུང་བ་རིན་ཆེན་ཕྱག་རྒྱ་ཅན་ཞེས་པ་ནི་ཚོར་བའི་ཕུང་པོའོ།</phrase><phrase phr_id="76">།སྲོག་གི་གཟུང་བ་ནི་ལྟེ་བ་དང་།</phrase><phrase phr_id="77">སྙིང་ཀ་དང་།</phrase><phrase phr_id="78">མགྲིན་པ་དང་།</phrase><phrase phr_id="79">དཔྲལ་བ་དང་།</phrase><phrase phr_id="80">གཙུག་ཏོར་གྱི་པདྨར་འགྲོ་བ་དང་།</phrase><phrase phr_id="81">འོང་བའི་དབྱེ་བས་རྣམ་པ་བཅུའོ།</phrase><phrase phr_id="82">།གཡུང་མོ་རྗེས་སུ་དྲན་པ་ནི།</phrase><phrase phr_id="83">པདྨ་འཛིན་པ་རུ་ནི་འགྱུར།</phrase><phrase phr_id="84">ཞེས་པ་ནི་འདུ་བྱེད་ཀྱི་ཕུང་པོ་སྟེ།</phrase><phrase phr_id="85">རྣམ་པ་བཅུའོ།</phrase><phrase phr_id="86">།རྗེས་སུ་དྲན་པ་དེ་ལ་ཡང་གཡུང་མོ་དབུ་མའི་རྩའི་འདུད་པ་བཅུའི་གནས་སྐབས་ཀྱི་དབྱེ་བ་ཉིད་དོ།</phrase><phrase phr_id="87">།དཔལ་གྱི་ཏིང་འཛིན་འཁོར་ལོ་ཅན།</phrase><phrase phr_id="88">།ཞེས་པ་ལ།</phrase><phrase phr_id="89">འཁོར་ལོ་ཅན་ནི་རྣམ་པར་སྣང་མཛད་དེ།</phrase><phrase phr_id="90">ཏིང་ངེ་འཛིན་ནི་རླུང་རྣམ་པ་བཅུ་འགོག་པ་ཉིད་དོ།</phrase><phrase phr_id="91">།དེ་ལྟར་བཅོམ་ལྡན་འདས་མི་གནས་པའི་མྱ་ངན་ལས་འདས་པ་ནང་གི་རླུང་ཞེས་པའི་དོན་ཏོ།</phrase><phrase phr_id="92">།རེ་རེ་ཡང་ནི་ལྔར་དབྱེ་བ་ཞེས་པ་ནི།</phrase><phrase phr_id="93">སྦྱོར་བ་རེ་རེ་ལ་དཀྱིལ་འཁོར་ལྔ་ལྔར་འགྱུར་རོ།</phrase><phrase phr_id="94">།ཨ་ལ་སོགས་པ་དང་ཀ་ལ་སོགས་པ་ནི།</phrase><phrase phr_id="95">དབྱངས་དང་གསལ་བྱེད་དེ་གཡོན་དང་གཡས་ནས་སྲོག་རྒྱུ་བ་འགོག་པའི་དོན་ཏོ།</phrase><phrase phr_id="96">ད་ནི་སོ་སོར་སྡུད་པ་ལ་སོགས་པའི་མཚན་ཉིད་བརྗོད་པའི་ཕྱིར།</phrase><phrase phr_id="97">སོ་སོར་སྡུད་པ་ཞེས་བྱ་བ་ལ་སོགས་པ་གསུངས་ཏེ།</phrase><phrase phr_id="98">འདིར་སོ་སོར་སྡུད་པ་ཞེས་བྱ་བ་ནི་ལུས་ལ་ཡུལ་དང་ཡུལ་ཅན་རྣམ་པ་བཅུ་རྣམས་ཀྱིས་འབྲེལ་པའི་སེམས་མི་འཇུག་ཅིང་སྟོང་པའི་སྐུའི་ཡུལ་རྣམས་ལ་གཞན་དམིགས་ལ་སོགས་པ་རྣམ་པ་ལྔ་འཇུག་པའོ།</phrase><phrase phr_id="99">།དེ་བཞིན་དུ་དེ་ཉིད་ཀྱི་སྐུ་ལ་ཤེས་རབ་ཞེས་པ།</phrase><phrase phr_id="100">སྣང་བས་རྟོག་པ་ཞེས་པ་སྟོང་པའི་དངོས་པོ་འཛིན་པ་དང་།</phrase><phrase phr_id="101">དཔྱོད་པ་ཞེས་པ་དེའི་དོན་ངེས་པ་དང་།</phrase><phrase phr_id="102">དགའ་བ་དང་མི་གཡོ་བའི་བདེ་བ་ཞེས་པ་ནི་སྟོང་པའི་སྐུ་དང་ལྷན་ཅིག་སེམས་ཅིག་ཏུ་བྱེད་པའོ།</phrase><phrase phr_id="103">།དེ་བཞིན་དུ་<variant><var source="སྡེ་">བཟུང་</var><var source="ཅོ་">བཟུང་</var><var source="སྣར་">བཟུང་</var><var source="པེ་">གཟུང་</var></variant>བ་དང་འཛིན་པའི་དབྱེ་བས་བསམ་གཏན་རྣམ་པ་བཅུའོ།</phrase><phrase phr_id="104">།འདིར་སྲོག་དང་རྩོལ་བ་ཞེས་པ་གཉིས་ཀྱི་ལམ་ནི་གཡོན་པ་དང་གཡས་ཀྱི་ལམ་མོ།</phrase><phrase phr_id="105">།མི་འཁྲུག་པ་ཞེས་པ་ནི་དབུས་ཀྱི་ལམ་དུ་འཇུག་ཅིང་འགོག་པའོ།</phrase><phrase phr_id="106">།དེ་ཡང་རླུང་རྣམ་པ་བཅུ་འགོག་པའོ།</phrase><phrase phr_id="107">།འདིར་ཐིག་ལེར་སྲོག་འཇུག་ཅིང་ཞེས་པ་ནི།</phrase><phrase phr_id="108">དཔྲལ་བར་སྲོག་འཇུག་པའོ།</phrase><phrase phr_id="109">།གཉི་གའི་འགྲོ་དང་འོང་བ་ཞེས་པ་ནི་འགྲོ་དང་འོང་བ་དང་ཉལ་བ་སྟེ།</phrase><phrase phr_id="110">སྲོག་དང་ཐུར་སེལ་འདུས་ཤིང་སེམས་གཅིག་པ་ཞེས་པའོ།</phrase><phrase phr_id="111">།གཏུམ་མོའི་ནི་སྣང་བ་གང་ཞེས་པ་ནི་གཏུམ་མོའི་འོད་ཟེར་གྱིས་སྲིད་པ་གསུམ་གསལ་བའོ།</phrase><phrase phr_id="112">།ནམ་མཁར་དེ་ནི་རྗེས་སུ་དྲན་ཞེས་པ་ནི་སྔོན་དུ་གསུངས་པའི་རྣམ་པ་བཅུ་རྗེས་སུ་དྲན་པའོ།</phrase><phrase phr_id="113">།ཤེས་རབ་ཐབས་ཀྱི་བདག་ཉིད་ཀྱི་ཞེས་པ་ནི་ཤེས་བྱ་དང་ཡེ་ཤེས་གཅིག་ཏུ་འདྲེས་པར་གྱུར་པའི་མི་འགྱུར་བའི་བདེ་བའི་དབང་གིས་ཡེ་ཤེས་ཀྱི་སྐུ་ནི་ཏིང་ངེ་འཛིན་ཏེ།</phrase><phrase phr_id="114">དེ་ཡང་སྲོག་ལ་སོགས་པ་རྣམ་པ་བཅུ་མེད་པ་ཉིད་དོ།</phrase><phrase phr_id="115">།དེ་ལྟར་སྦྱོར་བ་དྲུག་གི་བསྒྲུབ་ཐབས་འདི་ནི་ཆུང་ངུ་ལ་སོགས་པའི་དབྱེ་བས་བསྒྲུབ་ཐབས་རྣམ་པ་གསུམ་དུ་ཡང་འགྱུར་ཏེ།</phrase><phrase phr_id="116">སྣ་ཚོགས་ཀྱི་བདག་པོ་དུས་ཀྱི་འཁོར་ལོའོ།</phrase><phrase phr_id="117">།ཕྱག་རྒྱ་གསུམ་དང་ཚད་ནི་གསུམ།</phrase><phrase phr_id="118">།རྣམ་པ་གསུམ་གྱི་འགྲོ་དབང་གིས་ཞེས་པ་ནི།</phrase><phrase phr_id="119">འདིར་བྱང་ཆུབ་ཀྱི་སེམས་མི་འཛག་པར་འགྲོ་བ་ནི་ཆུང་ངུ་ཙམ་མོ།</phrase><phrase phr_id="120">།མཐུན་པར་འགྲོ་བ་ནི་འབྲིང་ཙམ་མོ།</phrase><phrase phr_id="121">།རྒྱུ་འཐུན་པར་འགྲོ་བ་ནི་ཆེན་པོ་ཙམ་མོ།</phrase><phrase phr_id="122">།འདི་རྣམས་ལ་ལས་ཀྱི་ཕྱག་རྒྱ་ནི་མི་འཛག་པའི་བདེ་བ་སྟེར་བར་བྱེད་མའོ།</phrase><phrase phr_id="123">།ཡེ་ཤེས་ཀྱི་ཕྱག་རྒྱ་ནི་འཐུན་པའི་བདེ་བ་སྟེར་བར་བྱེད་མའོ།</phrase><phrase phr_id="124">།ཕྱག་རྒྱ་ཆེན་པོ་ནི་རྒྱུ་འཐུན་པའི་འབྲས་བུ་སྟེར་བར་བྱེད་མའོ།</phrase><phrase phr_id="125">།དེ་ལྟར་ཡན་ལག་དྲུག་གི་སྦྱོར་བ་ཕྱག་རྒྱ་གསུམ་གྱི་སྦྱོར་བས་ཕྱག་རྒྱ་གསུམ་གྱི་བསྒོམ་པ་བཅོམ་ལྡན་འདས་ཀྱིས་གསུངས་ཏེ།རྣལ་འབྱོར་པས་སངས་རྒྱས་ཉིད་ཀྱི་ཕྱིར་ཡན་ལག་དྲུག་གི་སྦྱོར་བ་བསྒོམ་པར་བྱའོ།</phrase><phrase phr_id="126">ད་ནི་སོ་སོར་སྡུད་པ་ལ་སོགས་པའི་འབྲས་བུ་བརྗོད་པའི་ཕྱིར།</phrase><phrase phr_id="127">སོ་སོར་སྡུད་པ་ཞེས་པ་ལ་སོགས་པ་གསུངས་ཏེ།</phrase><phrase phr_id="128">འདིར་རྣལ་འབྱོར་པ་གང་གི་ཚེ་སོ་སོར་སྡུད་པས་དག་པར་འགྱུར་ཏེ།</phrase><phrase phr_id="129">སྟོང་པའི་སྐུ་ལ་བརྟན་པར་གྱུར་པ་དེའི་ཚེ།</phrase><phrase phr_id="130">སྔགས་ཐམས་ཅད་ཀྱིས་བྱིན་གྱིས་བརླབས་པས་ཚིག་གིས་མཆོག་ལ་སོགས་པ་སྟེར་བར་འགྱུར་རོ།</phrase><phrase phr_id="131">།བསམ་གཏན་སྦྱོར་བ་དག་པ་ཡིས།</phrase><phrase phr_id="132">།མངོན་ཤེས་ལྔ་ནི་ཐོབ་པར་འགྱུར་ཞེས་པ་ནི།</phrase><phrase phr_id="133">འདིར་དམིགས་མི་འཛུམ་པར་འགྱུར་བའི་བསམ་གཏན་དག་པས་ལྷའི་དམིགས་ལ་སོགས་པ་ཐོབ་པར་འགྱུར་རོ།</phrase><phrase phr_id="134">།དེ་བཞིན་དུ་ལྷའི་རྣ་བ་ལ་སོགས་པ་ཡང་ཐོབ་པར་འགྱུར་རོ།</phrase><phrase phr_id="135">།སྲོག་དང་སྩོལ་བ་དག་པས་ན་ཞེས་པས་ནི་འདིར་རྣལ་འབྱོར་པ་གང་གི་ཚེ་ཉི་མ་དང་ཟླ་བའི་ལམ་དང་བྲལ་བར་གྱུར་པ་དེའི་ཚེ་སྲོག་དག་པས་རྟག་ཏུ་དབུས་མ་ནས་རྒྱུ་བར་འགྱུར་ཏེ།</phrase><phrase phr_id="136">དེ་བྱང་ཆུབ་སེམས་དཔས་མཆོད་དེ་བསྔགས་པར་འགྱུར་ཞེས་པའི་དོན་ཏོ།</phrase><phrase phr_id="137">།གཟུང་བའི་ནི་སྟོབས་ཀྱིས་ནི་ཞེས་པས་ནི།</phrase><phrase phr_id="138">སྲོག་འགྲོ་བ་དང་འོང་བ་ཟད་པས་གཅིག་ཏུ་འདྲེས་པར་འགྱུར་རོ།</phrase><phrase phr_id="139">།ཉོན་མོངས་ལ་སོགས་<variant><var source="སྡེ་"/><var source="ཅོ་"/><var source="སྣར་"/><var source="པེ་">࿕ལུས་ངག་ཡིད་ཀྱི་སྒྲིབ་པ་སངས་</var></variant>བདུད་འཇོམས་ཤིང་།</phrase><phrase phr_id="140">།སྟོབས་བཅུ་པོ་དེའི་དབང་ནི་བསམ་པ་དང་ལྷག་པའི་བསམ་པ་སྦྱོར་བ་ཤེས་རབ་སྨོན་ལམ་ཐེག་པ་སྤྱོད་པ་རྣམ་པར་འཕྲུལ་པ་ཆོས་དང་ཆོས་ཀྱི་འཁོར་ལོ་བསྐོར་བའི་སྟོབས་སོ།</phrase><phrase phr_id="141">།འབུ་ཏའི་སྟོབས་དབང་གནས་དང་གནས་མ་ཡིན་པ་མཁྱེན་པའི་སྟོབས་དང་ལས་དང་རྣམ་སྨིན་མཁྱེན་པ།</phrase><phrase phr_id="142">མོས་པ་སྣ་ཚོགས་མཁྱེན་པ།</phrase><phrase phr_id="143">ཁམས་སྣ་ཚོགས་མཁྱེན་པ།</phrase><phrase phr_id="144">དབང་པོ་མཆོག་དང་མཆོག་མ་ཡིན་པ་མཁྱེན་པ།</phrase><phrase phr_id="145">ཐམས་ཅད་འགྲོ་བའི་ལམ་མཁྱེན་པ།</phrase><phrase phr_id="146">བསམ་གཏན་དང་རྣམ་པར་ཐར་པ་མཁྱེན་པ།ཏིང་ངེ་འཛིན་དང་སྙོམས་པར་འཇུག་པ་མཁྱེན་པ།</phrase><phrase phr_id="147">ཀུན་ནས་ཉོན་མོངས་པ་དང་རྣམ་བྱང་<variant><var source="སྡེ་">ལྡང་བ་</var><var source="ཅོ་">ལྡང་བ་</var><var source="སྣར་">ལྡང་བ་</var><var source="པེ་">ལྡན་པ་</var></variant>མཁྱེན་པ།</phrase><phrase phr_id="148">སྔོན་གྱི་གནས་རྗེས་སུ་དྲན་དང་འཆི་འཕོ་བ་དང་སྐྱེ་བ་ཟག་པ་ཟད་པའི་སྟོབས་སོ།</phrase><phrase phr_id="149">།ལ་ནི་འཇུག་པར་འགྱུར་ཞེས་པ་ནི་སྟོང་པ་ཉིད་ཀྱི་སྐུ་ལ་སེམས་གཟུང་བར་འགྱུར་བའོ།</phrase><phrase phr_id="150">།རྗེས་དྲན་གྱིས་ནི་དག་པར་འགྱུར་ཞེས་པ་ནི།</phrase><phrase phr_id="151">འདིར་རྗེས་སུ་དྲན་པ་སྟོང་པའི་སྐུ་ལ་འཁྱུད་པས་སེམས་ཀྱི་རྣམ་པར་རྟོག་པ་ཐམས་ཅད་དང་བྲལ་བ།</phrase><phrase phr_id="152">དེའི་ཕྱིར་དག་པ་གང་གི་ཚེ།</phrase><phrase phr_id="153">དེའི་ཚེ་དྲི་མ་མེད་པའི་འོད་འཕྲོ་བའི་དཀྱིལ་འཁོར་དུ་འགྱུར་རོ།</phrase><phrase phr_id="154">།གཞན་ཡང་གི་སྒྲས་ནི་བ་སྤུའི་བུ་ག་ནས་འོད་ཟེར་ལྔ་འཕྲོས་པའོ།</phrase><phrase phr_id="155">།ཡེ་ཤེས་ཀྱི་སྐུ་ལས་ཞེས་པ་ནི།</phrase><phrase phr_id="156">སྟོང་པའི་སྐུ་ལས་ཕྱུང་བའོ།</phrase><phrase phr_id="157">།དེའི་ཕྱིར་དག་པའི་ཏིང་ངེ་འཛིན་གྱིས་ཞེས་པ་ནི་འདིར་གཟུང་བ་དང་འཛིན་པའི་སེམས་ཀྱི་སྦྱོར་བ་དག་ཅིང་གཅིག་པ་ཉིད་ཀྱིས་གང་གི་ཚེ་མི་འགྱུར་བའི་བདེ་བར་འགྱུར་བ་དེ་ནི་ཏིང་ངེ་འཛིན་དུ་བརྗོད་དོ།</phrase><phrase phr_id="158">།དེའི་ཕྱིར་ཏིང་ངེ་འཛིན་དག་པ་དྲི་མ་མེད་པར་སོང་བའོ།</phrase><phrase phr_id="159">།ཉི་མ་ཅུང་ཟད་ཙམ་གྱིས་ནི་ཞེས་པ་ནི་ལོ་གསུམ་དང་ཟླ་བ་ཕྱེད་དང་གཉིས་ཀྱི་ཉི་མ་རྣམས་ཀྱིས་<variant><var source="སྡེ་">ལུས་ངག་ཡིད་ཀྱི་སྒྲིབ་པ་སངས་</var><var source="ཅོ་">ལུས་ངག་ཡིད་ཀྱི་སྒྲིབ་པ་སངས་</var><var source="སྣར་">ལུས་ངག་ཡིད་ཀྱི་སྒྲིབ་པ་སངས་</var><var source="པེ་"/></variant>ཡེ་ཤེས་ཀྱི་ལུས་འགྲུབ་སྟེ།</phrase><phrase phr_id="160">དབང་བཅུ་ལ་སོགས་པ་བརྙེས་པའི་བྱང་ཆུབ་སེམས་དཔར་འགྱུར་རོ།</phrase><phrase phr_id="161">།སོ་སོར་སྡུད་པ་ལ་སོགས་པའི་ངེས་པའོ།</phrase><phrase phr_id="162">ད་ནི་བཙན་ཐབས་ཀྱི་སྦྱོར་བ་བརྗོད་དེ།</phrase><phrase phr_id="163">འདིར་གང་གི་ཚེ་སོ་སོར་སྡུད་པ་ལ་སོགས་པ་རྣམས་ཀྱིས་སྟོང་པའི་སྐུ་མཐོང་ནས་མི་<variant><var source="སྡེ་">འཛག་</var><var source="ཅོ་">འཛག་</var><var source="སྣར་">འཛག་</var><var source="པེ་">འཛགས་</var></variant>པའི་དབང་སྐད་ཅིག་ལ་བདེ་བ་སྐྱེད་དེ།</phrase><phrase phr_id="164">སྲོག་གཟིར་བ་མེད་པའི་ཕྱིར་དེའི་ཚེ་སྒྲ་ཙམ་ལ་གོམས་པས་འཆད་བཞིན་པའི་བཙན་ཐབས་ཀྱི་སྔོན་དུ་དབུ་མར་རྒྱུ་བ་ཉིད་དང་།</phrase><phrase phr_id="165">ཤེས་རབ་ཀྱི་པདྨར་སོང་བའི་རྡོ་རྗེ་ནོར་བུར་བྱང་ཆུབ་སེམས་ཀྱི་ཐིག་ལེ་འགོག་པས་རྒྱུ་མཐུན་པའི་མི་འཛག་པའི་སྐད་ཅིག་ལ་བསྒྲུབ་པར་བྱ་སྟེ།</phrase><phrase phr_id="166">བཙན་ཐབས་ཀྱི་སྦྱོར་བའོ།</phrase><phrase phr_id="167">ད་ནི་སྟོང་པ་ཉིད་ཀྱི་སྐུ་བསྒྲུབ་པའི་ཕྱིར་ལྟ་བ་བརྗོད་དེ།</phrase><phrase phr_id="168">བསྙེན་པ་ཞེས་བྱ་བ་ལ་སོགས་པ་གསུངས་ཏེ།</phrase><phrase phr_id="169">དང་པོ་དུ་བ་ལ་སོགས་པའི་མཚན་མའི་བསྒོམ་པ་དེའི་བསྙེན་པ་ལ།</phrase><phrase phr_id="170">དང་པོའི་སྦྱོར་བ་དུ་བ་ལ་སོགས་པའི་མཚན་མ་འཛིན་པའི་སེམས་ཀྱིས་སོ།</phrase><phrase phr_id="171">།དེ་ཡང་རྣམ་པ་བཅུ་སྟེ།</phrase><phrase phr_id="172">དུ་བ་ལ་སོགས་པ་དང་ལྷན་ཅིག་<variant><var source="སྡེ་">ཡིད་</var><var source="ཅོ་">ཡིད་</var><var source="སྣར་">ཡིད་</var><var source="པེ་">ཡིས་</var></variant>ཆེས་པར་འགྱུར་རོ།</phrase><phrase phr_id="173">།དེས་ན་རྣམ་པ་བཅུའོ།</phrase><phrase phr_id="174">།དེ་ཡང་འཁོར་ལོ་ཅན་ཏེ་གཙུག་ཏོར་གྱིའོ།</phrase><phrase phr_id="175">།ཁྲོ་བོའི་ལྟ་བ་ནི་སྟེང་དུ་ལྟ་བ་སྟེ།</phrase><phrase phr_id="176">དམིག་མི་འཛུམ་པ་ལས་མཚན་མར་འགྱུར་རོ།</phrase><phrase phr_id="177">།མཚན་མོའི་སྦྱོར་བ་ནི་རྣམ་པ་བཞིའོ།</phrase><phrase phr_id="178">།ཉིན་མོའི་སྦྱོར་བ་རྣམ་པ་དྲུག་གོ།</phrase><phrase phr_id="179">།དེ་ནས་སྐུ་ཉིད་སྐུའི་མཐར་ཐུག་པར་བསྙེན་པའི་ཡན་ལག་ཏུ་འགྱུར་རོ།</phrase><phrase phr_id="180">།སོ་སོར་སྡུད་པ་དང་བསྙེན་པས་སོ།</phrase><phrase phr_id="181">།བགེགས་ནི་མཐར་བྱེད་ཀྱི་ལྟ་བས་ཞེས་པ་<variant><var source="སྡེ་"/><var source="ཅོ་"/><var source="སྣར་"/><var source="པེ་">ལ་</var></variant>བགེགས་མཐར་བྱེད་ནི་བདུད་རྩི་འཁྱིལ་པའོ།</phrase><phrase phr_id="182">།དེའི་ལྟ་བ་ནི་བདུད་རྩིའི་གནས་སུ་སོང་བ་སྟེ་དཔྲལ་བར་སོང་བའོ།</phrase><phrase phr_id="183">།བགེགས་མཐར་བྱེད་དེའི་ལྟ་བ་བདུད་རྩིའི་ལམ་དུ་སོང་བ་ལ་ཡང་བསྙེན་པ་སྟེ།</phrase><phrase phr_id="184">ཡན་ལག་དྲུག་གོ།</phrase><phrase phr_id="185">།ཡང་གི་སྒྲས་ནི་སྲོག་དང་སྩོལ་བ་གཟུང་བར་བྱ་སྟེ།</phrase><phrase phr_id="186">སྲོག་གི་གཟུགས་མཐོང་ནས་སོ།</phrase><phrase phr_id="187">།ཉེ་བའི་བསྙེན་པའོ།</phrase><phrase phr_id="188">།ཤེས་རབ་ལ་སྤྲོས་ཟླ་ཐིག་ལེ་ཞེས་པ་ནི་འདིར་ཤེས་རབ་ལ་ཆགས་པས་སྤྲོས་པའི་ཟླ་བའི་ཐིག་ལེའོ།</phrase><phrase phr_id="189">།དེ་ཡང་ཤེས་རབ་མ་དང་སྦྱོར་བ་ལས་བྱུང་བའི་བྱང་ཆུབ་སེམས་རྡོ་རྗེ་ནོར་བུའི་ནང་དུ་སོང་བའོ།</phrase><phrase phr_id="190">།ཡི་གེ་གསུམ་ཞེས་པ་ནི་ཡི་གེ་གསུམ་གྱི་སྦྱོར་བར་འགྱུར་ཏེ།</phrase><phrase phr_id="191">གསང་བ་དང་།</phrase><phrase phr_id="192">ལྟེ་བ་དང་སྙིང་ཁར་སྦྱར་བར་འགྱུར་རོ།</phrase><phrase phr_id="193">།བསྒྲུབ་པའི་ཡན་ལག་གསུམ་པར་འགྱུར་རོ།</phrase><phrase phr_id="194">།དེ་ལྟར་བསྒྲུབ་པའི་ཡན་ལག་ཏུ་བྱའོ།</phrase><phrase phr_id="195">།བདེ་བ་མ་ཉམས་གཅིག་ཞི་བ་ཞེས་པ་ནི་འདིར་བྱང་ཆུབ་སེམས་ཀྱི་སེམས་གང་བདེ་བ་མི་ཉམས་པའི་སྐད་ཅིག་པོ་དེ་ནི་ཞི་བ་ཞེས་བརྗོད་དེ།</phrase><phrase phr_id="196">ལྷན་ཅིག་སྐྱེས་པའོ།</phrase><phrase phr_id="197">།བསྒྲུབ་ཆེན་ཡེ་ཤེས་སྦྱོང་བ་ཞེས་པ་ནི་སེམས་མི་འཛག་པའི་བདེ་བ་དང་ལྷན་ཅིག་ཏུ་གཅིག་པ་ཉིད་དོ།</phrase><phrase phr_id="198">།བསྒྲུབ་པ་ཆེན་པོའི་ཡན་ལག་བཞི་པའོ།</phrase><phrase phr_id="199">།དེ་ལྟར་ཡེ་ཤེས་ཀྱི་བསྒྲུབ་པ་ཡན་ལག་བཞི་པའོ།</phrase><phrase phr_id="200">།ལྷ་བསྒྲུབས་པའི་ཕྱིར་སྔོན་དུ་གསུངས་པའི་བསྐྱེད་པ་ནི་འཇིག་རྟེན་པའོ།</phrase><phrase phr_id="201">།རྫོགས་པའི་རིམ་པས་དེ་ཁོ་ན་ཉིད་བསྒྲུབ་པ་ནི་འཇིག་རྟེན་ལས་འདས་པའོ།</phrase><phrase phr_id="202">།འདི་ལྟར་སངས་རྒྱས་རྣམས་ཀྱིས་ཆོས་བསྟན་པ།</phrase><phrase phr_id="203">།བདེན་པ་གཉིས་ལ་ཡང་དག་བརྟེན།</phrase><phrase phr_id="204">།འཇིག་རྟེན་ཀུན་རྫོབ་བརྟེན་པ་ཡིས།</phrase><phrase phr_id="205">།ཀུན་རྫོབ་དང་ནི་དོན་དམ་ཉིད་ཞེས་ཏེ།</phrase><phrase phr_id="206">བཅོམ་ལྡན་འདས་ཀྱི་ངེས་པའོ།</phrase><phrase phr_id="207">།ཡང་རིམ་པ་གཉིས་ལ་ཡང་དག་རྟེན།</phrase><phrase phr_id="208">།རྡོ་རྗེ་ཅན་གྱིས་བདག་ལ་བསྟན།</phrase><phrase phr_id="209">།བསྐྱེད་པའི་རིམ་པ་གཅིག་ཡིན་ཏེ།</phrase><phrase phr_id="210">།གཞན་ནི་རྫོགས་པའི་རིམ་པའོ།</phrase><phrase phr_id="211">།དེ་བཞིན་དུ་ལྷ་བསྒྲུབ་པ་ལ་རྣམ་པར་རྟོག་པ་བསྒོམ་པས་སོ།</phrase><phrase phr_id="212">།དེ་ཁོ་ན་ཉིད་བསྒྲུབ་པ་ལ་རྣམ་པར་རྟོག་པ་དང་བྲལ་བས་སོ།</phrase><phrase phr_id="213">།ཡན་ལག་བཞིའི་ཚུལ་ལོ།</phrase><phrase phr_id="214">ད་ནི་སྲོག་དང་རྩོལ་བའི་མཚན་ཉིད་བརྗོད་པའི་ཕྱིར།</phrase><phrase phr_id="215">སྲོག་ཅེས་བྱ་བ་ལ་སོགས་པ་གསུངས་ཏེ།</phrase><phrase phr_id="216">འདིར་སྟོང་པ་ཉིད་ཀྱི་སྐུ་མཐོང་ནས་རྣལ་འབྱོར་པས་གང་སྲོག་དང་རྩོལ་བ་<variant><var source="སྡེ་">འགོ་</var><var source="ཅོ་">འགོ་</var><var source="སྣར་">འགོ་</var><var source="པེ་">འགྲོ་</var></variant>བའི་བར་དུ་བྱ་བ་དེ་ནི་<variant><var source="སྡེ་">མགོ་</var><var source="ཅོ་">མགོ་</var><var source="སྣར་">མགོ་</var><var source="པེ་">འགོ་</var></variant>ན་བར་མི་བྱེད་ཅིང་།</phrase><phrase phr_id="217">དེ་ཡང་མཉམ་པའི་འབྲས་བུ་སྟེར་བར་འགྱུར་བའོ།</phrase><phrase phr_id="218">།དེ་ལས་སྟེང་དུ་མི་ཕན་པ་ཞེས་པ་ནི།</phrase><phrase phr_id="219">འགོ་ན་བ་དེ་སྲིད་དུ་མི་ཕན་པ་སྟེ།</phrase><phrase phr_id="220">འཆི་བའི་འཇིགས་པ་བྱེད་པར་འགྱུར་ཞིང་ཕུང་པོའི་འཇིགས་པའི་རྒྱུར་འགྱུར་རོ།</phrase><phrase phr_id="221">།འོན་ཏེ་རྣལ་འབྱོར་གྱི་སྟོབས་ཀྱིས་གཙུག་ཏོར་ཕྱེད་ནས་སྲོག་འགྲོ་བའི་རྣལ་འབྱོར་པ་ནི་མཆོག་ཏུ་བདེ་བའི་གོ་འཕང་སྟོང་པ་ཉིད་ཀྱི་སྐུ་ལ་གཅིག་ཏུ་སྦྱོར་བ་ཉིད་དོ།</phrase><phrase phr_id="222">།དེ་བཞིན་དུ་ཕུང་པོ་མེད་པ་རྣལ་འབྱོར་པ་མཉམ་པའི་བདེ་བ་ཞེས་པའི་སངས་རྒྱས་ཀྱི་སྐུར་འགྱུར་རོ།</phrase><phrase phr_id="223">།རྣལ་འབྱོར་ཞེས་པ་ནི་རྣལ་འབྱོར་གྱི་སེམས་འགྲོ་བའོ།</phrase><phrase phr_id="224">།འོན་ཀྱང་འཇིག་རྟེན་གྲགས་པ་མེད་ཞེས་པ་ནི་རྣལ་འབྱོར་པ་ནི་ཤི་ཞེས་པའི་གྲགས་པས་ཉམས་པའོ།</phrase><phrase phr_id="225">།སྲོག་དང་སྩོལ་བའི་ངེས་པའོ།</phrase><phrase phr_id="226">།དབུས་སུ་སྲོན་ཞེས་པ་ལ་སོགས་པ་ནི་གོ་སླའོ།</phrase><phrase phr_id="227">ད་ནི་ལྷ་རྣམས་གཤེགས་སུ་གསོལ་བ་བརྗོད་པའི་ཕྱིར།</phrase><phrase phr_id="228">གཙུག་ཏོར་ཞེས་བྱ་བ་ལ་སོགས་པ་<variant><var source="སྡེ་">གསུང་</var><var source="ཅོ་">གསུང་</var><var source="སྣར་">གསུང་</var><var source="པེ་">གསུངས་</var></variant>ཏེ།</phrase><phrase phr_id="229">འདིར་དཀྱིལ་འཁོར་རྒྱལ་པོ་མཆོག་དང་།</phrase><phrase phr_id="230">ལས་རྒྱལ་པོ་མཆོག་དང་།</phrase><phrase phr_id="231">ཐིག་ལེའི་རྣལ་འབྱོར་དང་།</phrase><phrase phr_id="232"><variant><var source="སྡེ་">ཕྲ་</var><var source="ཅོ་">ཕྲ་</var><var source="སྣར་">ཕྲ་</var><var source="པེ་">འཕྲ་</var></variant>མོའི་རྣལ་འབྱོར་བསྒོམས་ནས་མཆོད་དེ།</phrase><phrase phr_id="233">མཆོག་སྦྱིན་རྡོ་རྗེ་མཆོག་ཁྱོད་འདུད་ཞེས་བྱ་བ་ལ་སོགས་པས་བསྟོད་པ་བྱས་ནས།</phrase><phrase phr_id="234">དེའི་རྗེས་སུ་དཀྱིལ་འཁོར་གྱི་ལྷ་རྣམས་གཤེགས་སུ་གསོལ་བའི་ཕྱིར།</phrase><phrase phr_id="235">གཙུག་ཏོར་དུ་རྡོ་རྗེ་རྩེ་ལྔ་པ་བསྒོམ་པར་བྱའོ།</phrase><phrase phr_id="236">།དེའི་ལྟེ་བར་བདེ་བ་ཆེན་པོའི་དཀྱིལ་འཁོར་གཤེགས་སུ་གསོལ་ལོ།</phrase><phrase phr_id="237">།དེའི་ཕྱིའི་རྭ་ཉིས་འགྱུར་བའི་རྭ་བརྒྱད་དབུས་ཀྱི་རྭ་དང་ལྷན་ཅིག་རྩེ་དགུ་པའི་རྡོ་རྗེར་གྱུར་པ་ནི།</phrase><phrase phr_id="238">སྙིང་ཀ་ཆོས་ཀྱི་འཁོར་ལོའོ།</phrase><phrase phr_id="239">།དེའི་ལྟེ་བར་དུ་བ་མ་ལ་སོགས་པ་རྣལ་འབྱོར་གཤེགས་སུ་གསོལ་ལོ།</phrase><phrase phr_id="240">།དེ་ནི་གཉིས་སུ་བསྒྲེས་པ་ཞེས་པ་ནི།</phrase><phrase phr_id="241">རྭ་བཅུ་དྲུག་དབུས་ཀྱི་རྭ་དང་ལྷན་ཅིག་རྩེ་བཅུ་བདུན་པ་ནི།</phrase><phrase phr_id="242">ལྷན་ཅིག་སྐྱེས་པ་ཞེས་པ་དཔྲལ་བར་རོ།</phrase><phrase phr_id="243">།དེའི་ལྟེ་བར་ཕུང་པོ་དང་།</phrase><phrase phr_id="244">ཁམས་ཀྱི་ལྷ་རྣམས་གཤེགས་སུ་གསོལ་ལོ།</phrase><phrase phr_id="245">།དེའི་གཞན་ཡང་ཉིས་འགྱུར་ཞེས་པ་ནི།</phrase><phrase phr_id="246">རྭ་སུམ་ཅུ་རྩ་གཉིས་དབུས་ཀྱི་རྭ་དང་ལྷན་ཅིག་ཏུ་རྭ་སུམ་ཅུ་རྩ་གསུམ།</phrase><phrase phr_id="247">།ལོངས་སྤྱོད་ཞེས་པ་<variant><var source="སྡེ་">མགྲིན་</var><var source="ཅོ་">མགྲིན་</var><var source="སྣར་">མགྲིན་</var><var source="པེ་">འགྲིན་</var></variant>པར་རོ།</phrase><phrase phr_id="248">།དེའི་ལྟེ་བ་ལ་སྐྱེ་མཆེད་བཅུ་གཉིས་ཀྱི་ལྷ་དང་།</phrase><phrase phr_id="249">ཁྲོ་བོ་བཞིའི་ལྷ་རྣམས་གཤེགས་སུ་གསོལ་ལོ།</phrase><phrase phr_id="250">།དེའི་ཡང་ནི་གཞན་ཡང་ཉིས་འགྱུར་ཞེས་པ་ནི་རྭ་དྲུག་ཅུ་རྩ་བཞི་དབུས་ཀྱི་རྭ་དང་ལྷན་ཅིག་དྲུག་ཅུ་རྩ་ལྔའི་རྡོ་རྗེ།</phrase><phrase phr_id="251">སྤྲུལ་པ་ཞེས་པ་ལྟེ་བའི་འཁོར་ལོར་རོ།</phrase><phrase phr_id="252">།དེའི་ལྟེ་བར་དགང་བྱད་མ་ལ་སོགས་པ་དང་།</phrase><phrase phr_id="253">འཇིགས་མ་ལ་སོགས་པའི་དཀྱིལ་འཁོར་དྲུག་ཅུ་རྩ་བཞི་རྒྱུ་བ་དང་།</phrase><phrase phr_id="254">སྟོང་པ་བཞིའི་རིགས་ཅན་གཤེགས་སུ་གསོལ་ལོ།</phrase><phrase phr_id="255">།དེ་ལྟར་རྣམ་པ་བདུན་གཤེགས་སུ་གསོལ་ལོ།</phrase><phrase phr_id="256">།དེའི་ནང་དུ་རྩེ་གཅིག་ནི་ཞེས་པ་ནི།</phrase><phrase phr_id="257">དེ་རྣམས་ཀྱི་ནང་དུ་སྔོན་དུ་གསུངས་པའི་རྩེ་གཅིག་པ་རྭ་དབུ་མའོ།</phrase><phrase phr_id="258">།མཉམ་པའི་བདེ་བ་འབྲས་སྟེར་བ།</phrase><phrase phr_id="259">།གསང་བའི་པདྨའི་ནང་གནས་པ་ནི།</phrase><phrase phr_id="260">དེར་ཡང་རྭ་སུམ་ཅུ་རྩ་གཉིས་འདབ་མའི་གྲངས་དང་མཉམ་པའི་རྡོ་རྗེའོ།</phrase><phrase phr_id="261">།དེའི་ལྟེ་བར་འོད་ཟེར་ཅན་ལ་སོགས་པ་རྣམས་གཤེགས་སུ་གསོལ་ལོ།</phrase><phrase phr_id="262">།དེ་བཞིན་དུ་ལས་ཀྱི་འཁོར་ལོ་རྡོ་རྗེ་བསྣམས་བྱས་ཏེ།</phrase><phrase phr_id="263">དེ་རྣམས་ཀྱི་ལྟེ་བ་རྣམས་སུ་ལྷ་བཅུ་གཉིས་འཁོར་དང་བཅས་པ་དེ་རྣམས་གཤེགས་སུ་གསོལ་ལོ།</phrase><phrase phr_id="264">།དེ་བཞིན་དུ་བྱ་བའི་འཁོར་ལོར་ཀླུ་རྣམས་དང་།</phrase><phrase phr_id="265">ཀྱི་གདོང་མ་ལ་སོགས་པ་རྣམས་གཤེགས་སུ་གསོལ་བར་བྱའོ།</phrase><phrase phr_id="266">།དེ་ནས་ཐུན་གསུམ་དུ་སྔོན་དུ་གསུངས་པའི་ཆོ་གས་གཏོར་མ་སྦྱིན་པར་བྱའོ།</phrase><phrase phr_id="267">།སྔོན་གྱི་ཆོ་གས་བདུད་རྩི་ལྔ་སྦྱངས་ནས་<variant><var source="སྡེ་">དེ་</var><var source="ཅོ་">དེ་</var><var source="སྣར་">དེ་</var><var source="པེ་">དེས་</var></variant>བདག་ཉིད་ཀྱང་ཚིམ་པར་བྱའོ།</phrase><phrase phr_id="268">།དེ་ལྟར་དུས་ཀྱི་འཁོར་ལོའི་བསྐྱེད་པའི་རིམ་པ་དང་རྫོགས་པའི་རིམ་པའི་<variant><var source="སྡེ་">སྒྲུབ་</var><var source="ཅོ་">སྒྲུབ་</var><var source="སྣར་">སྒྲུབ་</var><var source="པེ་">བསྒྲུབ་</var></variant>ཐབས་བཅོམ་ལྡན་འདས་འཇམ་དཔལ་གྱིས་གསུངས་སོ།</phrase><phrase phr_id="269">ད་ནི་རྣལ་འབྱོར་གྱི་སྤྱོད་པ་བརྗོད་པའི་ཕྱིར།</phrase><phrase phr_id="270">རྣལ་འབྱོར་པ་དག་ཞེས་བྱ་བ་ལ་སོགས་པ་གསུངས་ཏེ།</phrase><phrase phr_id="271">འདིར་རྣལ་འབྱོར་པའི་སྤྱོད་པ་ནི་རྣམ་པ་གཉིས་ཏེ།</phrase><phrase phr_id="272">གཅིག་ནི་ཕྱིའི་འོ།</phrase><phrase phr_id="273">།གཉིས་པ་ནི་ནང་གིའོ།</phrase><phrase phr_id="274">།དེ་ལ་གང་ཕྱི་ཡིན་པ་དེ་ནི་འཇིག་རྟེན་པའི་འབྲས་བུའི་རྒྱུའོ།</phrase><phrase phr_id="275">།གང་ཡང་ནང་གི་ཡིན་པ་དེ་ནི་འཇིག་རྟེན་འདས་པའི་འབྲས་བུའི་རྒྱུ་རུ་རྣལ་འབྱོར་པས་རིག་པར་བྱའོ།</phrase><phrase phr_id="276">།འདིར་རྣལ་འབྱོར་པ་ཉིན་དང་མཚན་དུ་སྲོག་གཅོད་པ་བྱེད་པ་དེ་ནི་རང་གི་ལུས་ཀྱི་སྲོག་འཇིག་པར་གསུངས་ཏེ།</phrase><phrase phr_id="277">ཐམས་ཅད་མཁྱེན་པའི་གོ་འཕང་ཐོབ་པར་བྱ་བའི་ཕྱིར་རོ།</phrase><phrase phr_id="278">།ཕྱིའི་སྲོག་གཅོད་པས་ནི་མ་ཡིན་ནོ།</phrase><phrase phr_id="279">།འདིར་གང་གི་ཕྱིར་སྲོག་གཅོད་པར་གསུངས་པ་ནི།</phrase><phrase phr_id="280">གདུལ་དཀའ་བ་འདུལ་བའི་ཕྱིར་ཏེ།</phrase><phrase phr_id="281">དེས་དེ་རྣམས་ཀྱི་སྲོག་རྣལ་འབྱོར་གྱི་སྟོབས་ཀྱིས་བཀུག་སྟེ།</phrase><phrase phr_id="282">ཡང་དེའི་ལུས་ལ་རྣལ་འབྱོར་པ་ཡིས་གཞུག་པར་བྱའོ།</phrase><phrase phr_id="283">།དེ་ལྟར་གདུལ་དཀའ་བ་འདུལ་བར་འགྱུར་ཏེ།</phrase><phrase phr_id="284">གདུལ་དཀའ་བ་འདུལ་བ་མ་རྟོགས་པར་ནི་རྣལ་འབྱོར་པ་འགྲུབ་པར་མི་འགྱུར་རོ།</phrase><phrase phr_id="285">།སྒྲ་གང་དག་དང་བྲལ་བ་ཞེས་པ་ནི།</phrase><phrase phr_id="286">འདིར་ཐམས་ཅད་མཁྱེན་པའི་གསུང་ནི་སྐད་ཐམས་ཅད་དེ།</phrase><phrase phr_id="287">གང་གི་ཕྱིར་སེམས་ཅན་རྣམས་ཀྱི་སྙིང་ལ་ཡོད་པར་འགྱུར་བ་རང་རང་གི་སྐད་ཀྱི་ཁྱད་པར་གྱིས་དེ་ཉིད་དུ་མི་གནས་ཏེ།</phrase><phrase phr_id="288">ཐམས་ཅད་ཀྱི་སྐད་ཡིན་པའི་ཕྱིར་རོ།</phrase><phrase phr_id="289">།མི་གནས་པའི་ཕྱིར་རྫུན་དུ་སྨྲ་བར་བརྗོད་དོ།</phrase><phrase phr_id="290">།ཕྱི་རུ་ཡང་སེམས་ཅན་གྱི་དོན་གྱི་ཕྱིར།</phrase><phrase phr_id="291">།སྒྱུ་འཕྲུལ་ཆེན་མོ་ཆེར་དྲག་པ།</phrase><phrase phr_id="292">།འབྱུང་དང་སྡུད་པར་བྱེད་པ་པོ།</phrase><phrase phr_id="293">།ཞེས་བྱ་བ་ལ་སོགས་པའི་ཚིག་གདུལ་བྱའི་སེམས་ཅན་གྱི་དོན་དུ་གསུངས་པ་དང་།</phrase><phrase phr_id="294">དེ་བཞིན་དུ་དབང་པོའི་བདེ་སྐྱེས་དེ་ཁོ་ན།</phrase><phrase phr_id="295">སངས་རྒྱས་ཉིད་ཀྱི་འབྲས་བུ་སྟེར།</phrase><phrase phr_id="296">།གསུང་གི་རྡོ་རྗེ་འཛིན་རྣམ་པ།</phrase><phrase phr_id="297">།བཙུན་མོ་རྡོ་རྗེ་ཞེས་པ་ལ་སོགས་པའི་ཚིག་ནི་རྫུན་དུ་སྨྲས་པའོ།</phrase><phrase phr_id="298">།སེམས་ཅན་རྣམས་བསླུ་བའི་ཕྱིར་དང་།</phrase><phrase phr_id="299">གསང་བའི་ཕྱིར་ནི་མ་ཡིན་ཏེ།</phrase><phrase phr_id="300">སངས་རྒྱས་པའི་རྣལ་འབྱོར་པས་གྲུབ་པའི་ཕྱིར་རྫུན་དུ་སྨྲ་བའོ།</phrase><phrase phr_id="301">།འདིར་ཐམས་ཅད་མཁྱེན་པས་ས་བཅུ་གཉིས་ཀྱི་ཡོན་ཏན་གང་འཛིན་པ་དེ་བཞིན་དུ།</phrase><phrase phr_id="302">རྣལ་འབྱོར་པའི་ལུས་ལ་སྒྲིབ་པ་དང་བྲལ་བ་སྐྱེས་ནས།</phrase><phrase phr_id="303">དེས་དེ་རྣམས་འཛིན་པར་གསུངས་སོ།</phrase><phrase phr_id="304">།དེ་བཞིན་དུ་ཕྱི་རུ་ཡང་སེམས་ཅན་ལ་ཕན་གདགས་པའི་ཕྱིར་དང་།</phrase><phrase phr_id="305">གཏེར་བསྲུང་བ་པོ་རྣམས་ངན་འགྲོ་ལས་ཐར་<variant><var source="སྡེ་">བའི་</var><var source="ཅོ་">བའི་</var><var source="སྣར་">བའི་</var><var source="པེ་"/></variant>དོན་དུ་གཏེར་ལ་སོགས་པ་གདོན་པར་བྱའོ།</phrase><phrase phr_id="306">།གང་བདེ་བའི་ཐིག་ལེ་ཁུ་བ་མ་ལྷུང་བར་གྱུར་པ་དེ་ནི།</phrase><phrase phr_id="307">གཞན་གྱི་བུད་མེད་སྟེན་པའོ།</phrase><phrase phr_id="308">།གཞན་ནི་རྡོ་རྗེ་སེམས་དཔའ་འཁོར་བའི་ཕ་རོལ་ཏུ་ཕྱིན་པའོ།</phrase><phrase phr_id="309">།བུད་མེད་ནི་ཤེས་རབ་ཀྱི་ཕ་རོལ་ཏུ་ཕྱིན་པ་འཁོར་བའི་ཕ་རོལ་ཏུ་སོན་པའོ།</phrase><phrase phr_id="310">།དེའི་བུད་མེད་ནི་གཞན་གྱི་བུད་མེད་དོ།</phrase><phrase phr_id="311">།དེའི་སྟེན་པ་ནི་ཆགས་པ་དང་བྲལ་བ་མ་ཡིན་པ་མི་འཛག་པའི་བདེ་བ་རྣལ་འབྱོར་པ་རྣམས་ཀྱིའོ།</phrase><phrase phr_id="312">།ཕྱི་རུ་ཡང་དབང་ལ་སོགས་པའི་དུས་སུ་རང་གི་ཆུང་མ་ལ་སོགས་པ་བྱིན་པའོ།</phrase><phrase phr_id="313">།དེའི་<variant><var source="སྡེ་">བསྟེན་</var><var source="ཅོ་">བསྟེན་</var><var source="སྣར་">བསྟེན་</var><var source="པེ་">སྟེན་</var></variant>པ་ནི་གཞན་གྱི་བུད་མེད་བསྟེན་པའོ།</phrase><phrase phr_id="314">།ཆགས་དང་བྲལ་མིན་ཞེས་པ་ནི།</phrase><phrase phr_id="315">ཇི་ལྟར་བདག་ཉིད་ཀྱི་དམ་ཚིག་གིས་ཆགས་པ་དང་བྲལ་བར་མི་འགྱུར་ཞིང་དམ་ཚིག་མི་ཉམས་པར་ཞེས་པའི་དོན་ཏོ།</phrase><phrase phr_id="316">།སྲོག་དང་སྩོལ་བའི་མེ་ཡིས་ནི་ཞེས་པ་ནི་འདིར་སྲོག་འགོག་པས་གང་གཏུམ་མོའི་མེ་སྦར་བ་དེ་ནི་སྲོག་དང་སྩོལ་བ་ཞེས་བརྗོད་དེ།</phrase><phrase phr_id="317">དེས་ན་སྲོག་དང་སྩོལ་བའི་མེས་སོ།</phrase><phrase phr_id="318">།རི་བོང་ཅན་ཡང་ཞུ་བའི་ཞེས་པ་ནི་བྱང་ཆུབ་སེམས་བཞུ་བའི་ཐིག་ལེའི་གཟུགས་ནི་བཏུང་བར་བྱ་སྟེ།</phrase><phrase phr_id="319">རྡོ་རྗེའི་ཁ་ནས་སྟེང་དུ་གང་ལྷན་ཅིག་སྐྱེས་པའི་དགའ་བ་སྐྱེད་པར་བྱེད་པ་ནི་རྣལ་འབྱོར་པའི་ཆང་གི་བཏུང་བར་གསུངས་སོ།</phrase><phrase phr_id="320">།ཕྱི་རུ་ཡང་དབང་ལ་སོགས་པའི་དུས་སུ་ཕྱིའི་ལྷ་རྣམས་ཀྱིས་གཏོར་མའི་དོན་དུ་གསུངས་པའོ།</phrase><phrase phr_id="321"><variant><var source="སྡེ་">།ཐེ་</var><var source="ཅོ་">།ཐེ་</var><var source="སྣར་">།ཐེ་</var><var source="པེ་">མཐེ་</var></variant>བོང་གི་ཚིགས་ནས་གཙུག་ཏོར་དུ་ཞེས་པ་ནི།</phrase><phrase phr_id="322">འདིར་འདོད་པའི་བསྟན་ཆོས་ལས་ཐོས་པ་བཞིན་འདིར་དཀར་པོའི་ཕྱོགས་ལ་རྐང་པ་གཡོན་པའི་མཐེ་བོ་ནས་གཙུག་ཏོར་དུ་ཚེས་གཅིག་ལ་སོགས་པ་འཕེལ་ཞིང་ཟླ་བའི་ཆ་འཕེལ་བ་ཉའི་མཐར་ཐུག་པར་རོ།</phrase><phrase phr_id="323">།རང་གི་སེམས་ཞེས་པ་ནི་བྱང་ཆུབ་སེམས་ཚེས་ཀྱི་དབང་གིས་འགྲོ་བའོ།</phrase><phrase phr_id="324">།ཡང་གཙུག་ཏོར་ནས་རྐང་པ་གཡས་པའི་<variant><var source="སྡེ་">ཐེ་</var><var source="ཅོ་">ཐེ་</var><var source="སྣར་">ཐེ་</var><var source="པེ་">མཐོ་</var></variant>བོང་དུ་ནག་པོའི་ཕྱོགས་ཀྱི་ཚེས་ཀྱི་དབང་གིས་འདིར་འགྲོ་བར་འགྱུར་ཏེ།</phrase><phrase phr_id="325">ཇི་སྲིད་དུ་ནག་པོའི་ཕྱོགས་ཀྱི་མཐར་ཐུག་པ་སྟེ།</phrase><phrase phr_id="326">རྣམ་སྟོང་ལ་ཐུག་པར་རོ།</phrase><phrase phr_id="327">།དེ་ལྟར་ནག་པོའི་ཕྱོགས་ཀྱི་མཐར་ཐུག་པར་བྱང་ཆུབ་སེམས་རྐང་པའི་སོར་མོ་རྩེ་མོ་རྣམས་ཀྱི་བར་དུ་འགྲོ་བར་རིག་པར་བྱའོ།</phrase><phrase phr_id="328">།ཡང་ཟླ་བ་གཞན་གྱི་ཡང་དཀར་པོའི་ཕྱོགས་ལ་ལུས་གཡས་པར་སྔོན་བཞིན་ནོ།</phrase><phrase phr_id="329">།དེ་ལ་དང་པོ་རྐང་པ་གཡོན་པའི་སོར་མོའི་ཚིགས་ལ་ཚེས་དང་པོའོ།</phrase><phrase phr_id="330">།གཉིས་པ་ལ་གཉིས་པའོ།</phrase><phrase phr_id="331">།གསུམ་པ་ལ་གསུམ་པའོ།</phrase><phrase phr_id="332">།ལོང་བུའི་ཚིགས་ལ་བཞི་པའོ།</phrase><phrase phr_id="333">།པུས་མོའི་ཚིགས་ལ་ལྔ་པའོ།</phrase><phrase phr_id="334">།རྐེད་པ་དང་བརླའི་ཚིགས་ལ་དྲུག་པའོ།</phrase><phrase phr_id="335">།ལག་པ་གཡོན་པའི་སོར་མོའི་ཚིགས་དང་པོའི་ཚིགས་སུ་བདུན་པའོ།</phrase><phrase phr_id="336">།ཚིགས་བར་མར་བརྒྱད་པའོ།</phrase><phrase phr_id="337">།ཚིགས་གསུམ་པར་དགུ་པའོ།</phrase><phrase phr_id="338">།ལག་པའི་ཚིགས་ལ་བཅུ་པའོ།</phrase><phrase phr_id="339">།གྲུ་མོའི་ཚིགས་སུ་བཅུ་གཅིག་པའོ།</phrase><phrase phr_id="340">།ཕྲག་པ་དང་དཔུང་པའི་ཚིགས་སུ་བཅུ་གཉིས་པའོ།</phrase><phrase phr_id="341">།སྙིང་ཁར་བཅུ་གསུམ་པའོ།</phrase><phrase phr_id="342"><variant><var source="སྡེ་">།མགྲིན་</var><var source="ཅོ་">།མགྲིན་</var><var source="སྣར་">།མགྲིན་</var><var source="པེ་">འགྲིན་</var></variant>པར་བཅུ་བཞི་པའོ།</phrase><phrase phr_id="343">།དཔྲལ་བར་ཉའོ།</phrase><phrase phr_id="344">།གཙུག་ཏོར་དུ་ཉའི་མཐར་རོ།</phrase><phrase phr_id="345">།ཡང་དཀར་པོའི་ཕྱོགས་ཀྱིའོ།</phrase><phrase phr_id="346">།ཡང་དཔྲལ་བར་ནག་པོའི་ཚེས་གཅིག་གོ།</phrase><phrase phr_id="347"><variant><var source="སྡེ་">།མགྲིན་</var><var source="ཅོ་">།མགྲིན་</var><var source="སྣར་">།མགྲིན་</var><var source="པེ་">འགྲིན་</var></variant>པར་གཉིས་པའོ།</phrase><phrase phr_id="348">།སྙིང་ཀར་གསུམ་པའོ།</phrase><phrase phr_id="349">།གཡས་ཀྱི་དཔུང་འགོའི་ཚིགས་སུ་བཞི་པའོ།</phrase><phrase phr_id="350">།དེ་རྣམས་ཀྱི་གཡོན་ནས་ལུགས་ལས་བཟློག་པས་གཡས་ཀྱི་རྐང་པའི་སོར་མོ་རྩེ་མོ་རྣམས་ཀྱི་མཐར་ཐུག་པར་ཇི་སྲིད་གནམ་སྟོང་གི་བར་དུ་བྱང་ཆུབ་ཀྱི་སེམས་ཀྱི་རྒྱུ་བའོ།</phrase><phrase phr_id="351">།རྣལ་འབྱོར་མའི་སྤྱོད་པ་དེ།</phrase><phrase phr_id="352">།ཉི་མ་རེ་རེའི་དུས་སུ་ནི།</phrase><phrase phr_id="353">།འདོད་པའི་དངོས་གྲུབ་རབ་ཏུ་སྟེར།</phrase><phrase phr_id="354">།ཞེས་པ་ནི་འདིར་བྱང་ཆུབ་ཀྱི་སེམས་གཡོན་དང་གཡས་ཀྱི་རྩ་ནས་རྒྱུ་བའི་དབང་གིས་གཡོན་དང་གཡས་སུ་སོང་བ་དུས་ཐམས་ཅད་དུ་དབུ་མ་ནས་རྒྱུ་བས་གསང་བ་ལ་སོགས་པའི་པདྨ་དྲུག་རྣམས་ལ།</phrase><phrase phr_id="355">འོག་ཏུ་སོང་ནས་སྟེང་དུ་འགྲོ་བ་ཞེས་པའི་སྤྱོད་པ་དེའོ།</phrase><phrase phr_id="356">།འདོད་པའི་དངོས་གྲུབ་ནི་ཕྱག་རྒྱ་ཆེན་པོའི་དངོས་གྲུབ་པོ།</phrase><phrase phr_id="357">།དེའི་རབ་ཏུ་སྟེར་བ་ནི་འདོད་པའི་དངོས་གྲུབ་ཀྱི་རབ་ཏུ་དབྱེ་བ་གྲུབ་པའོ།</phrase><phrase phr_id="358">།ཕྱི་རུ་ཡང་དེ་བཞིན་གཤེགས་པ་ལྔའི་རིགས་ཀྱི་བུད་མེད་རྣམས་འཛིན་པའོ།</phrase><phrase phr_id="359">།དེ་བཞིན་དུ་བུད་མེད་སྤྱོད་པ་ཤིན་ཏུ་བསྲུབ།</phrase><phrase phr_id="360">།ཚངས་སྤྱོད་དེ་བཞིན་བསམ་གཏན་ནི།</phrase><phrase phr_id="361">།ཞེས་པ་རྣལ་འབྱོར་པ་རྣམས་ཀྱིས་བྱའོ།</phrase><phrase phr_id="362">།དེ་བཞིན་དུ་རྩའི་རྒྱུ་བའི་སྦྱོར་བ་ལས།</phrase><phrase phr_id="363">།བྱང་ཆུབ་སེམས་ནི་དགུག་པར་བྱ།</phrase><phrase phr_id="364">ཞེས་པ་ནི།</phrase><phrase phr_id="365">འདིར་སྔོན་བཞིན་དུ་བྱང་ཆུབ་སེམས་འགྲོ་བར་བྱ་ཞེས་བྱ་བ་སྟེ།</phrase><phrase phr_id="366">རྩ་བའི་རྒྱུད་ཀྱི་ངེས་པའོ།</phrase><phrase phr_id="367">།བུད་མེད་ཀྱི་སྤྱོད་པ་ངེས་པའོ།</phrase><phrase phr_id="368">།སྤྱོད་པ་འདོད་དང་ལུས་དྲོ་དང་ཞེས་པ་ནས་འདིར་བསྒོམས་ནས་ནི་བསྒྲུབ་པར་བྱ་ཞེས་པའི་བར་ནི་གོ་སླའོ།</phrase><phrase phr_id="369">།དེས་ན་འདིར་མ་སྤྲོས་སོ།</phrase><phrase phr_id="370">རྫོགས་སངས་རྒྱས་ཀྱིས་ལུང་བསྟན་པས།</phrase><phrase phr_id="371">།རབ་མཆོག་ཐུབ་པ་ཡི་ནི་ཚོགས།</phrase><phrase phr_id="372">།སངས་རྒྱས་ས་ལ་གཟུད་པའི་ཕྱིར།</phrase><phrase phr_id="373">།ཤེས་རབ་ཡེ་ཤེས་དབང་བྱིན་ཏེ།</phrase><phrase phr_id="374">།མཆོག་འདི་སྙིང་རྗེ་དག་གིས་ནི།</phrase><phrase phr_id="375">།དུས་ཀྱི་འཁོར་ལོར་བསྟན་པ་ཡིན།</phrase><phrase phr_id="376">།འཇམ་པའི་རྡོ་རྗེ་གང་གིས་ནི།</phrase><phrase phr_id="377">།ཡན་ལག་དྲུག་པའི་བསྒྲུབས་ཐབས་རྒྱུད།</phrase><phrase phr_id="378">།དང་པོའི་སངས་རྒྱས་ལས་ནི་བཏུས།</phrase><phrase phr_id="379">།དཔལ་ནི་ཀ་པ་ལའི་ནི།</phrase><phrase phr_id="380">།རྒྱལ་པོ་གྲགས་པ་ཞེས་བྱའི་སྲས།</phrase><phrase phr_id="381">།རྒྱལ་པོ་དཔལ་ནི་སྙིགས་མའི་མགོན།</phrase><phrase phr_id="382">།རྫོགས་སངས་རྒྱས་ཀྱིས་ལུང་བསྟན་ཅིང་།</phrase><phrase phr_id="383">།དཔལ་ལྡན་གྲགས་པ་རབ་དགྱེས་པའི།</phrase><phrase phr_id="384">།ཐུགས་ཀྱིས་ཡང་དག་པར་བསྐུལ་བས།</phrase><phrase phr_id="385">།དཔལ་ལྡན་རྩ་བའི་རྒྱུད་རྗེས་འབྲངས།</phrase><phrase phr_id="386">།བསྡུས་པའི་རྒྱུད་སྙིང་རྡོ་རྗེའི་ཚིག</phrase><phrase phr_id="387">།གསལ་བར་སྟོན་བྱེད་རྒྱ་ཆེར་འགྲེལ།</phrase><phrase phr_id="388">།བྱས་པའི་བསོད་ནམས་གང་ཐོབ་པའི་ཤིན་<variant><var source="སྡེ་">ཏུ་</var><var source="ཅོ་">ཏུ་</var><var source="སྣར་">ཏུ་</var><var source="པེ་">དུ་</var></variant>དྲི་མེད་རྒྱ་ཆེན་པོ།</phrase><phrase phr_id="389">པད་མ་དཀར་པོ་ལྟ་བུ་དེས།</phrase><phrase phr_id="390">།རྡོ་རྗེ་འཛིན་གྱི་ལམ་རྙེད་ནས།</phrase><phrase phr_id="391">།འགྲོ་ཀུན་རྫོགས་སངས་རྒྱས་གྱུར་ཅིག།</phrase><phrase phr_id="392">དཔལ་དུས་ཀྱི་འཁོར་ལོའི་རྒྱུད་ཀྱི་སྙིང་པོའི་རྒྱ་ཆེར་འགྲེལ།</phrase><phrase phr_id="393">དྲི་མ་མེད་པའི་འོད་ཅེས་བྱ་བ།</phrase><phrase phr_id="394">འཕགས་པ་སྤྱན་རས་གཟིགས་དབང་ཕྱུག་གི་ཞལ་སྔ་ནས་མཛད་པ་རྫོགས་སོ།།</phrase><phrase phr_id="395">སམ་པ་ལའི་ཡུལ་བྱོན་ཞིང་།</phrase><phrase phr_id="396">།མངོན་པར་ཤེས་པ་མངའ་བརྙེས་པ།</phrase><phrase phr_id="397">།དུས་ཀྱི་འཁོར་ལོ་པ་ཞེས་པ།</phrase><phrase phr_id="398">།དེའི་རིམ་ནི་བརྒྱུད་པ་དང་།</phrase><phrase phr_id="399">།ཨུ་རྒྱན་ཡུལ་སྐྱེས་བྲམ་ཟེའི་རིགས།</phrase><phrase phr_id="400">།ན་རོ་པ་ཞེས་བྱ་བ་ནི།</phrase><phrase phr_id="401">།ནུས་པ་སྐྱེས་ཤིང་ལྷས་གནང་བ།</phrase><phrase phr_id="402">།དེའི་རིགས་རྒྱུད་ཐོས་པའི།</phrase><phrase phr_id="403">།བླ་མ་ལྷ་ཡིས་ལྷས་བསྟན་པ།</phrase><phrase phr_id="404">།དེ་མཉན་རྒྱ་འགྲེལ་འབད་བསྒྱུར་བས།</phrase><phrase phr_id="405">།མི་འཇིགས་བདེ་བའི་གནས་ཐོབ་ཤོག།</phrase><phrase phr_id="406">རྒྱ་གར་གྱི་མཁན་པོ་ཤྲི་བྷ་དྲ་བོ་དྷིའི་ཞལ་སྔ་ནས།</phrase><phrase phr_id="407">བོད་ཀྱི་ལོ་ཚ་བ་གྱི་ཅོ་བན་དེ་ཟླ་བའི་འོད་ཟེར་གྱིས།</phrase><phrase phr_id="408">ཡོན་བདག་ཞང་བཙུན་དགེ་སློང་གི་ཕྱིར་བསྒྱུར་ཅིང་ཞུས་པའོ།</phrase></text></doc>