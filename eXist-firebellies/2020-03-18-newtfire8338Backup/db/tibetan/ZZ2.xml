<?xml version="1.0" encoding="UTF-8"?>
<!DOCTYPE dictionary SYSTEM "~\My Documents\Text_Corpus.dtd">
<doc id="CT_ZZ2.xml"><head><creation date="Fri Aug 31 14:14:00 2012"/><processed date="Wed Mar  4 20:25:42 2015"/></head><text><text_id t_id="2-03-02441-CT2421"/><phrase phr_id="1"><page p_id="593"/>།རྒྱ་གར་སྐད་དུ།</phrase><phrase phr_id="2">གུ་རུ་པཉྩ་བིཾིཾ་ཤི་ཀ</phrase><phrase phr_id="3">།བོད་སྐད་དུ།</phrase><phrase phr_id="4">བླ་མ་ལྔ་བཅུ་པ།</phrase><phrase phr_id="5">བཅོམ་ལྡན་འདས་རྡོ་རྗེ་སེམས་དཔའ་ལ་ཕྱག་འཚལ་ལོ།</phrase><phrase phr_id="6">།དཔལ་ལྡན་རྡོ་རྗེ་སེམས་དཔའི་གནས་ཐོབ་རྒྱུར་གྱུར་པ།</phrase><phrase phr_id="7">།བླ་མའི་ཞབས་ཀྱི་པདྨར་ཇི་བཞིན་བཏུད་བྱས་ཏེ།</phrase><phrase phr_id="8">།དེ་བསྟེན་པ་ནི་དྲི་མེད་རྒྱུད་མང་ལས་གསུངས་པ།</phrase><phrase phr_id="9">།མདོར་བསྡུས་བཤད་པ་འདི་ནི་གུས་པས་<variant><var source="སྡེ་">མཉན་</var><var source="ཅོ་">མཉན་</var><var source="པེ་">ཉན་</var><var source="སྣར་">ཉན་</var></variant>པར་གྱིས།</phrase><phrase phr_id="10">།དབང་བསྐུར་མཆོག་ཐོབ་རྡོ་རྗེ་ཡི།</phrase><phrase phr_id="11">།སློབ་དཔོན་ལ་ནི་དེ་བཞིན་གཤེགས།</phrase><phrase phr_id="12">།ཕྱོགས་བཅུའི་འཇིག་རྟེན་ཁམས་བཞུགས་པས།</phrase><phrase phr_id="13">།དུས་གསུམ་དུ་ནི་མངོན་ཕྱག་འཚལ།</phrase><phrase phr_id="14">།མཆོག་ཏུ་དད་པས་དུས་གསུམ་དུ།</phrase><phrase phr_id="15">།དཀྱིལ་འཁོར་མེ་ཏོག་བཅས་ཐལ་མོས།</phrase><phrase phr_id="16">།སྟོན་པ་བླ་མ་བསྙེན་བཀུར་ཞིང་།</phrase><phrase phr_id="17">།ཞབས་ལ་སྤྱི་བོས་ཕྱག་བྱའོ།</phrase><phrase phr_id="18">།ཁྱིམ་པའམ་ནི་གསར་བུ་ལ།</phrase><phrase phr_id="19">།འཇིག་རྟེན་སྨོད་པ་སྤང་བའི་ཕྱིར།</phrase><phrase phr_id="20">།དམ་<variant><var source="སྡེ་">ཆོས་</var><var source="ཅོ་">ཆོས་</var><var source="པེ་">ཆོས་</var><var source="སྣར་">ཆོག་</var></variant>ལ་སོགས་མདུན་བདར་ཏེ།</phrase><phrase phr_id="21">།བརྟུལ་ཞུགས་འཛིན་པས་བློས་ཕྱག་བྱ།</phrase><phrase phr_id="22">།གདན་<variant><var source="སྡེ་">བསྟབས་</var><var source="ཅོ་">བསྟབས་</var><var source="པེ་">བསྟབ་</var><var source="སྣར་">བསྟབ་</var></variant>པ་དང་ལྡང་བ་དང་།</phrase><phrase phr_id="23">།དོན་གྱི་བྱ་བ་སོགས་བསྙེན་བཀུར།</phrase><phrase phr_id="24">།བརྟུལ་ཞུགས་ཅན་གྱིས་ཀུན་བྱ་སྟེ།</phrase><phrase phr_id="25">།ཕྱག་བྱ་དམ་པ་མིན་ལས་སྤང་།</phrase><phrase phr_id="26">།བླ་མ་དང་ནི་སློབ་མ་དག</phrase><phrase phr_id="27">།མཚུངས་པར་དམ་ཚིག་ཉམས་འགྱུར་བས།</phrase><phrase phr_id="28">།དཔའ་བོས་དང་པོར་སློབ་དཔོན་དང་།</phrase><phrase phr_id="29">།སློབ་མའི་འབྲེལ་པ་<variant><var source="སྡེ་">བརྟག་</var><var source="ཅོ་">བརྟག་</var><var source="པེ་">བརྟགས་</var><var source="སྣར་">བརྟགས་</var></variant>པར་བྱ།</phrase><phrase phr_id="30">།བློ་ལྡན་སློབ་མས་བླ་མར་ནི།</phrase><phrase phr_id="31">།སྙིང་རྗེ་མེད་ཅིང་ཁྲོ་ལ་གདུག</phrase><phrase phr_id="32">།ཁེངས་ཤིང་ཆགས་ལ་མ་<variant><var source="སྡེ་">བསྡམས་</var><var source="ཅོ་">བསྡམས་</var><var source="པེ་">བསྡམས་</var><var source="སྣར་">གདམས་</var></variant>དང་།</phrase><phrase phr_id="33">།སྤྱོམས་དང་བཅས་པར་མི་བྱའོ།</phrase><phrase phr_id="34"><variant><var source="སྡེ་">།བརྟན་</var><var source="ཅོ་">།བརྟན་</var><var source="སྣར་">།བརྟན་</var><var source="པེ་">བསྟན་</var></variant>ཞིང་དུལ་ལ་བློ་གྲོས་ལྡན།</phrase><phrase phr_id="35">།བཟོད་ལྡན་དྲང་ལ་གཡོ་སྒྱུ་མེད།</phrase><phrase phr_id="36">།སྔགས་དང་རྒྱུད་ཀྱི་སྦྱོར་བ་ཤེས།</phrase><phrase phr_id="37">།སྙིང་བརྩེར་ལྡན་ཞིང་བསྟན་བཅོས་མཁས།</phrase><phrase phr_id="38">།དེ་ཉིད་བཅུ་ནི་ཡོངས་སུ་ཤེས།</phrase><phrase phr_id="39">།དཀྱིལ་འཁོར་འདྲི་བའི་ལས་ལ་མཁས།</phrase><phrase phr_id="40">།སྔགས་བཤད་པ་ཡི་སྦྱོར་བ་ཤེས།</phrase><phrase phr_id="41">།རབ་ཏུ་ཞི་ཞིང་དབང་པོ་དུལ།</phrase><phrase phr_id="42">།དེ་འདྲའི་མགོན་ལ་བསམས་བྱས་ནས།</phrase><phrase phr_id="43">།སློབ་མར་གྱུར་ནས་བརྙས་ན་ནི།</phrase><phrase phr_id="44">།སངས་རྒྱས་ཐམས་ཅད་བརྙས་པས་ན།</phrase><phrase phr_id="45">།དེས་ནི་རྟག་ཏུ་སྡུག་བསྔལ་འཐོབ།</phrase><phrase phr_id="46">།སློབ་དཔོན་ལ་ནི་སྨོད་པ་དེ།</phrase><phrase phr_id="47">།ཡམས་དང་འཚེ་བའི་ནད་རྣམས་དང་།</phrase><phrase phr_id="48">།གདོན་དང་རིམས་དང་དུག་རྣམས་ཀྱིས།</phrase><phrase phr_id="49">།རྨོངས་ཆེན་དེ་ནི་འཆི་བར་འགྱུར།</phrase><phrase phr_id="50">།རྒྱལ་པོ་མེ་དང་སྦྲུལ་གདུག་དང་།</phrase><phrase phr_id="51">།ཆུ་དང་མཁའ་འགྲོ་རྐུན་པོ་དང་།</phrase><phrase phr_id="52">།གདོན་དང་ལོག་འདྲེན་རྣམས་ཀྱིས་ཀྱང་།</phrase><phrase phr_id="53">།བསད་ནས་སེམས་ཅན་དམྱལ་བར་འགྲོ།</phrase><phrase phr_id="54">།ནམ་ཡང་སློབ་དཔོན་དག་གི་ནི།</phrase><phrase phr_id="55">།ཀུན་དུ་སེམས་དཀྲུགས་མི་བྱ་སྟེ།</phrase><phrase phr_id="56">།གལ་ཏེ་རྨོངས་པས་བྱས་གྱུར་ན།</phrase><phrase phr_id="57">།དམྱལ་བར་ངེས་པར་འཚེད་པར་འགྱུར།</phrase><phrase phr_id="58">།མནར་མེད་ལ་སོགས་འཇིགས་རུང་བའི།</phrase><phrase phr_id="59">།དམྱལ་བ་བསྟན་པ་གང་ཡིན་པ།</phrase><phrase phr_id="60">།སློབ་དཔོན་ལ་ནི་སྨོད་པ་རྣམས།</phrase><phrase phr_id="61">།དེར་ནི་གནས་པར་ཡང་དག་བཤད།</phrase><phrase phr_id="62">།དེ་བས་འབད་པ་ཐམས་ཅད་ཀྱིས།</phrase><phrase phr_id="63">།རྡོ་རྗེ་སློབ་དཔོན་བློ་གྲོས་ཆེ།</phrase><phrase phr_id="64">།དགེ་བ་རབ་ཏུ་མི་སྤྱོམས་པ།</phrase><phrase phr_id="65">།ནམ་ཡང་<variant><var source="སྡེ་">སྨད་</var><var source="ཅོ་">སྨད་</var><var source="པེ་">དམད་</var><var source="སྣར་">དམད་</var></variant>པར་མི་བྱའོ།</phrase><phrase phr_id="66">།བླ་མ་ལ་ནི་གུས་བཅས་ཡོན།</phrase><phrase phr_id="67">།རྗེས་སུ་མཐུན་པར་སྦྱིན་པར་བྱ།</phrase><phrase phr_id="68">།དེས་ནི་རིམས་སོགས་གནོད་པ་རྣམས།</phrase><phrase phr_id="69">།ཕྱིར་ཞིང་འབྱུང་བར་མི་འགྱུར་རོ།</phrase><phrase phr_id="70">།རང་གི་དམ་ཚིག་སློབ་དཔོན་ནི།</phrase><phrase phr_id="71">།སྦྱིན་མིན་བུ་དང་ཆུང་མ་དང་།</phrase><phrase phr_id="72">།རང་སྲོག་གིས་ཀྱང་<variant><var source="སྡེ་">བརྟེན་</var><var source="ཅོ་">བརྟེན་</var><var source="པེ་">བསྟེན་</var><var source="སྣར་">བསྟེན་</var></variant>བྱ་ན།</phrase><phrase phr_id="73">།ལོངས་སྤྱོད་གཡོ་བ་སྨོས་ཅི་དགོས།</phrase><phrase phr_id="74">།གང་ཕྱིར་བསྐལ་པ་བྱེ་བ་ནི།</phrase><phrase phr_id="75">།གྲངས་མེད་པར་ཡང་རྙེད་དཀའ་བའི།</phrase><phrase phr_id="76">།སངས་རྒྱས་ཉིད་ཀྱང་བརྩོན་ལྡན་ལ།</phrase><phrase phr_id="77">།ཚེ་འདི་ཉིད་ལ་སྟེར་བར་བྱེད།</phrase><phrase phr_id="78">།རྟག་ཏུ་རང་གི་དམ་ཚིག་བསྲུང་།</phrase><phrase phr_id="79">།རྟག་ཏུ་དེ་བཞིན་གཤེགས་པ་མཆོད།</phrase><phrase phr_id="80">།རྟག་ཏུ་བླ་མ་ལ་ཡང་འབུལ།</phrase><phrase phr_id="81">།འདི་ནི་སངས་རྒྱས་ཀུན་དང་འདྲ།</phrase><phrase phr_id="82">།མི་ཟད་དེ་ནི་འདོད་པ་ཡིས།</phrase><phrase phr_id="83">།ཅུང་ཟད་ཡིད་འོང་གང་དང་གང་།</phrase><phrase phr_id="84">།ཤིན་ཏུ་ཁྱད་པར་གྱུར་པ་ཉིད།</phrase><phrase phr_id="85">།དེ་དང་དེ་ནི་བླ་མར་སྦྱིན།</phrase><phrase phr_id="86">།དེ་བྱིན་སངས་རྒྱས་ཐམས་ཅད་ལ།</phrase><phrase phr_id="87">།རྟག་ཏུ་བྱིན་པ་ཉིད་དུ་འགྱུར།</phrase><phrase phr_id="88">།དེ་བྱིན་བསོད་ནམས་ཚོགས་ཡིན་ཏེ།</phrase><phrase phr_id="89">།ཚོགས་ལས་དངོས་གྲུབ་མཆོག་ཏུ་འགྱུར།</phrase><phrase phr_id="90">།དེ་བས་སློབ་མ་སྙིང་རྗེ་གཏོང་།</phrase><phrase phr_id="91">།ཚུལ་ཁྲིམས་བཟོད་པའི་ཡོན་ཏན་ལྡན།</phrase><phrase phr_id="92">།སློབ་དཔོན་དང་ནི་རྡོ་རྗེ་འཛིན།</phrase><phrase phr_id="93">།ཐ་དད་པར་ནི་མི་<variant><var source="སྡེ་">བརྟག་</var><var source="ཅོ་">བརྟག་</var><var source="པེ་">རྟག་</var><var source="སྣར་">རྟག་</var></variant>གོ།</phrase><phrase phr_id="94">།མཆོད་རྟེན་<variant><var source="སྡེ་">བཤིགས་</var><var source="ཅོ་">བཤིགས་</var><var source="པེ་">བཤིག་</var><var source="སྣར་">བཤིག་</var></variant>འདྲའི་སྡིག་འཇིགས་པས།</phrase><phrase phr_id="95">།གྲིབ་མའང་བགོམ་པར་མི་བྱ་ན།</phrase><phrase phr_id="96">།ལྷམ་དང་སྟན་དང་བཞོན་པ་སོགས།</phrase><phrase phr_id="97">།བགོམ་མི་བྱ་བ་སྨོས་ཅི་དགོས།</phrase><phrase phr_id="98">།བློ་གྲོས་ཆེན་པོ་དགའ་སེམས་ཀྱིས།</phrase><phrase phr_id="99">།བླ་མའི་<variant><var source="སྡེ་">བཀའ་</var><var source="ཅོ་">བཀའ་</var><var source="སྣར་">བཀའ་</var><var source="པེ་">དཀའ་</var></variant>ནི་འབད་དེ་མཉན།</phrase><phrase phr_id="100">།རིགས་པ་ཡིས་ནི་མི་ནུས་པ།</phrase><phrase phr_id="101">།མི་ནུས་དེ་ལ་ཚིག་གིས་སྦྱང་།</phrase><phrase phr_id="102">།བླ་མ་ལས་ནི་དངོས་གྲུབ་དང་།</phrase><phrase phr_id="103">།མཐོ་རིས་དང་ནི་བདེ་བ་འཐོབ།</phrase><phrase phr_id="104">།དེ་བས་འབད་པ་ཐམས་ཅད་ཀྱིས།</phrase><phrase phr_id="105">།བླ་མའི་བཀའ་ལས་འདའ་མི་བྱ།</phrase><phrase phr_id="106">།བླ་མའི་རྫས་ནི་སྲོག་ཇི་བཞིན།</phrase><phrase phr_id="107">།བླ་མའི་སྡུག་པའང་བླ་མ་བཞིན།</phrase><phrase phr_id="108">།དེ་ཡི་འཁོར་ནི་གཉེན་བཞིན་དུ།</phrase><phrase phr_id="109">།མཉམ་པར་<variant><var source="སྡེ་">གཞག་</var><var source="ཅོ་">གཞག་</var><var source="པེ་">གཞག་</var><var source="སྣར་">བཞག་</var></variant>པས་རྟག་ཏུ་<variant><var source="སྡེ་">བསམ།</var><var source="ཅོ་">བསམ།</var><var source="པེ་">བསམ།</var><var source="སྣར་">བསཾས།</var></variant></phrase><phrase phr_id="110">།མལ་སྟན་འདུག་དང་སྔོན་འགྲོ་དང་།</phrase><phrase phr_id="111">།གཙུག་ཏོར་དག་དང་<variant><var source="སྡེ་">དཔྱངས་</var><var source="ཅོ་">དཔྱངས་</var><var source="པེ་">བཅས་</var><var source="སྣར་">བཅས་</var></variant>པ་དང་།</phrase><phrase phr_id="112">།སྟན་ལ་རྐང་འཇོག་རྐེད་པར་ནི།</phrase><phrase phr_id="113">།ལག་གཞག་<variant><var source="སྡེ་">སྙེ་</var><var source="ཅོ་">སྙེ་</var><var source="པེ་">མཉེ་</var><var source="སྣར་">མཉེ་</var></variant>བར་མི་བྱའོ།</phrase><phrase phr_id="114">།བླ་མ་དག་ནི་ལངས་པ་ན།</phrase><phrase phr_id="115">།ཉལ་དང་འདུག་པར་མི་བྱའོ།</phrase><phrase phr_id="116">།རྟག་ཏུ་དེ་ཡི་བྱ་བ་ལ།</phrase><phrase phr_id="117">།ལྡང་མཁས་ཕུན་སུམ་ཚོགས་པར་བྱ།</phrase><phrase phr_id="118">།མཆིལ་མ་ལ་སོགས་འདོར་བ་དང་།</phrase><phrase phr_id="119">།སྟན་ལ་རྐང་འཇོག་རྐྱོང་བ་<variant><var source="སྡེ་">ནི།</var><var source="ཅོ་">ནི།</var><var source="པེ་">དང་།</var><var source="སྣར་">དང་།</var></variant></phrase><phrase phr_id="120">།འཆག་དང་རྩོད་པར་སྨྲ་བ་དག</phrase><phrase phr_id="121">།བླ་མའི་མདུན་དུ་མི་བྱའོ།</phrase><phrase phr_id="122">།ཡན་ལག་མཉེ་དང་གར་དག་དང་།</phrase><phrase phr_id="123">།གླུ་དང་རོལ་མོ་མི་བྱ་ཞིང་།</phrase><phrase phr_id="124">།གཏམ་གྱི་སྦྱོར་བ་མང་པོ་རྣམས།</phrase><phrase phr_id="125">།ཐོས་པའི་ཉེ་འཁོར་དུ་མི་བྱ།</phrase><phrase phr_id="126">།བཏུད་དེ་སྟན་ལས་ལྡང་བ་དང་།</phrase><phrase phr_id="127">།གུས་པ་ཡིས་ནི་འདུག་པར་བྱ།</phrase><phrase phr_id="128">།མཚན་ཆུ་འཇིགས་བཅས་ལམ་དུ་ནི།</phrase><phrase phr_id="129">།བསྒོ་བ་ཐོབ་ན་མདུན་འགྲོ་བྱ།</phrase><phrase phr_id="130">།སློབ་དཔོན་གྱིས་ནི་མཐོང་མདུན་དུ།</phrase><phrase phr_id="131">།བློ་དང་ལྡན་པས་ལུས་<variant><var source="སྡེ་">གཅུ་</var><var source="ཅོ་">གཅུ་</var><var source="པེ་">བཅུ་</var><var source="སྣར་">བཅུ་</var></variant>དང་།</phrase><phrase phr_id="132">།ཀ་བ་ལ་སོགས་བརྟེན་མི་བྱ།</phrase><phrase phr_id="133">།སོར་མོའི་ཚིགས་ནི་དྲང་མི་བྱ།</phrase><phrase phr_id="134">།རྐང་པ་བཀྲུ་དང་ལུས་བཀྲུ་དང་།</phrase><phrase phr_id="135">།དྲིལ་དང་མཉེ་བ་ལ་སོགས་པ།</phrase><phrase phr_id="136">།ཕྱག་ནི་སྔོན་དུ་འགྲོ་བས་བྱ།</phrase><phrase phr_id="137">།དེ་བཞིན་མཐར་ནི་ཅི་བདེར་བྱ།</phrase><phrase phr_id="138">།དེ་<variant><var source="སྡེ་">ཡི་</var><var source="ཅོ་">ཡི་</var><var source="པེ་">ཡིས་</var><var source="སྣར་">ཡིས་</var></variant>མཚན་སྨོས་བརྗོད་ན་ནི།</phrase><phrase phr_id="139">།མིང་མཐར་ཞལ་སྔར་ལྡན་པས་བྱ།</phrase><phrase phr_id="140">།གཞན་དག་གུས་པར་བྱ་བའི་ཕྱིར།</phrase><phrase phr_id="141">།ཁྱད་པར་གྱི་ནི་ཚིག་ཀྱང་བརྗོད།</phrase><phrase phr_id="142">།བླ་མ་ལ་ནི་བཀའ་སྩལ་ཞུ།</phrase><phrase phr_id="143">།བཀའ་བཞིན་བགྱིད་ཅེས་བརྗོད་བྱས་ལ།</phrase><phrase phr_id="144">།ཐལ་མོ་སྦྱར་ཞིང་མ་ཡེངས་པར།</phrase><phrase phr_id="145">།བླ་མས་བསྒོ་བ་མཉན་པར་བྱ།</phrase><phrase phr_id="146">།<variant><var source="སྡེ་">དགོད་དང་ལུད་</var><var source="ཅོ་">དགོད་དང་ལུད་</var><var source="སྣར་">དགོད་དང་ལུད་</var><var source="པེ་">རྒོད་དང་ལུས་</var><var source="སྣར">རྒོད་དང་ལུད་</var></variant>པ་ལ་སོགས་པ།</phrase><phrase phr_id="147">།ལག་པས་ཁ་ནི་དགབ་པར་བྱ།</phrase><phrase phr_id="148">།བྱ་བ་ཟིན་ནས་འཇམ་པ་ཡི།</phrase><phrase phr_id="149">།ཚིག་དག་གིས་ནི་<variant><var source="སྡེ་">བཟླས་</var><var source="ཅོ་">བཟླས་</var><var source="པེ་">བརྡས་</var><var source="སྣར་">བརྡས་</var></variant>པར་བྱ།</phrase><phrase phr_id="150">།མདུན་དུ་དུལ་བར་འདུག་པ་དང་།</phrase><phrase phr_id="151">།གོས་སོགས་ཚུལ་བཞིན་<variant><var source="སྡེ་">བསྡམས་</var><var source="ཅོ་">བསྡམས་</var><var source="པེ་">བསྡམས་</var><var source="སྣར་">གདམས་</var></variant>པ་དང་།</phrase><phrase phr_id="152">།པུས་བཙུགས་ཐལ་མོ་སྦྱར་བ་ཡིས།</phrase><phrase phr_id="153">།མཉན་སོགས་འདོད་ལ་གསོལ་གསུམ་གདབ།</phrase><phrase phr_id="154">།བསྙེན་བཀུར་སྤྱོད་པ་ཐམས་ཅད་ལ།</phrase><phrase phr_id="155">།ཡིད་ནི་ང་རྒྱལ་མེད་པར་བྱ།</phrase><phrase phr_id="156">།ངོ་ཚ་འཇིགས་ཤིང་བསྡམས་པ་ཡིས།</phrase><phrase phr_id="157">།བག་མ་གསར་པའི་ཚུལ་གནས་བྱ།</phrase><phrase phr_id="158">།སྒེག་པ་ལ་སོགས་བྱ་བ་ཀུན།</phrase><phrase phr_id="159">།སྟོན་པའི་མདུན་དུ་སྤང་བར་བྱ།</phrase><phrase phr_id="160">།གཞན་ཡང་དེ་འདྲའི་བྱ་བ་ནི།</phrase><phrase phr_id="161">།རང་གིས་བརྟགས་ལ་དོར་བར་བྱ།</phrase><phrase phr_id="162">།རབ་གནས་དཀྱིལ་འཁོར་སྦྱིན་སྲེག་དང་།</phrase><phrase phr_id="163">།སློབ་མ་སྡུད་དང་འཆད་པ་རྣམས།</phrase><phrase phr_id="164">།ཡུལ་དེར་བླ་མ་གནས་པ་ན།</phrase><phrase phr_id="165">།རྗེས་མ་གནང་བར་མི་བྱའོ།</phrase><phrase phr_id="166">།སྤྱན་<variant><var source="སྡེ་">འབྱེ་</var><var source="ཅོ་">འབྱེ་</var><var source="པེ་">དབྱེ་</var><var source="སྣར་">དབྱེ་</var></variant>སོགས་ལས་ཅི་ཐོབ་པ།</phrase><phrase phr_id="167">།དེ་ཀུན་བླ་མ་རྣམས་ལ་དབུལ།</phrase><phrase phr_id="168">།དེ་ཡིས་བསྟབས་པ་བླངས་ནས་ནི།</phrase><phrase phr_id="169">།གཞན་དག་ལ་ནི་ཅི་བདེར་བྱ།</phrase><phrase phr_id="170">།བླ་མའི་སློབ་མ་སློབ་མར་མིན།</phrase><phrase phr_id="171">།སློབ་མའང་བླ་མའི་མདུན་དུ་མིན།</phrase><phrase phr_id="172">།བསྙེན་བཀུར་དག་དང་ལྡང་བ་དང་།</phrase><phrase phr_id="173">།ཕྱག་སོགས་བྱེད་པ་བཟློག་པར་བྱ།</phrase><phrase phr_id="174">།སློབ་དཔོན་ལ་ནི་གང་འབུལ་དང་།</phrase><phrase phr_id="175">།བླ་མས་ཀྱང་ནི་གང་སྩལ་པ།</phrase><phrase phr_id="176">།དེ་ལ་བཏུད་དེ་ལག་གཉིས་ཀྱིས།</phrase><phrase phr_id="177">།བློ་དང་ལྡན་པས་<variant><var source="སྡེ་">བླང་</var><var source="ཅོ་">བླང་</var><var source="པེ་">བསླང་</var><var source="སྣར་">བསླང་</var></variant>བར་བྱ།</phrase><phrase phr_id="178">།དྲན་པ་<variant><var source="སྡེ་">བརྗེད་</var><var source="ཅོ་">བརྗེད་</var><var source="པེ་">རྗེད་</var><var source="སྣར་">རྗེད་</var></variant>མེད་གྱུར་པ་དང་།</phrase><phrase phr_id="179">།རང་གི་ཀུན་སྤྱོད་ལ་བརྩོན་པས།</phrase><phrase phr_id="180">།སྤུན་གྱི་རང་སྤྱོད་ལས་འདས་པ།</phrase><phrase phr_id="181">།དགའ་བས་ཕན་ཚུན་བཟློག་པར་བྱ།</phrase><phrase phr_id="182">།ན་བས་བླ་མའི་བྱ་བ་ལ།</phrase><phrase phr_id="183">།བཏུད་དེ་རྗེས་མ་<variant><var source="སྡེ་">གནང་</var><var source="ཅོ་">གནང་</var><var source="པེ་">གནང་</var><var source="སྣར་">སྣང་</var></variant>བར་ཡང་།</phrase><phrase phr_id="184">།བཀག་པ་རྣམས་ནི་སྤྱད་བྱས་ཀྱང་།</phrase><phrase phr_id="185">།དགེ་སེམས་ལྡན་ལ་སྡིག་མི་འགྱུར།</phrase><phrase phr_id="186">།འདིར་<variant><var source="སྡེ་">མང་</var><var source="ཅོ་">མང་</var><var source="པེ་">མང་</var><var source="སྣར་">ཡང་</var></variant>སྨྲ་བ་ཅི་ཞིག་དགོས།</phrase><phrase phr_id="187">།བླ་མ་དགྱེས་བྱེད་གང་ཡིན་བྱ།</phrase><phrase phr_id="188">།མི་མཉེས་བྱེད་ཀུན་སྤང་བར་ནི།</phrase><phrase phr_id="189">།དེ་དང་དེ་ལ་འབད་དེ་སྤྱད།</phrase><phrase phr_id="190">།དངོས་གྲུབ་སློབ་དཔོན་རྗེས་འབྲང་ཞེས།</phrase><phrase phr_id="191">།རྡོ་རྗེ་འཛིན་པ་ཉིད་གསུང་བར།</phrase><phrase phr_id="192">།ཤེས་ནས་དངོས་པོ་ཐམས་ཅད་ཀྱིས།</phrase><phrase phr_id="193">།བླ་མ་ཡོངས་སུ་མཉེས་པར་བྱ།</phrase><phrase phr_id="194">།བསམ་པ་དག་པའི་སློབ་མ་ནི།</phrase><phrase phr_id="195">།དཀོན་མཆོག་གསུམ་ལ་སྐྱབས་སོང་ལ།</phrase><phrase phr_id="196">།བླ་མའི་རྗེས་སུ་འཇུག་པ་ནི།</phrase><phrase phr_id="197">།ཁ་<variant><var source="སྡེ་">ཏོན་</var><var source="ཅོ་">ཏོན་</var><var source="པེ་">ཐོན་</var><var source="སྣར་">ཐོན་</var></variant>བྱ་བར་སྦྱིན་པར་བྱ།</phrase><phrase phr_id="198">།དེ་ནས་སྔགས་སོགས་སྦྱིན་པ་ཡིས།</phrase><phrase phr_id="199">།དམ་ཆོས་སྣོད་དུ་བྱས་ནས་སུ།</phrase><phrase phr_id="200">།རྩ་བའི་ལྟུང་བ་བཅུ་བཞི་ནི།</phrase><phrase phr_id="201"><variant><var source="སྡེ་">།ཀླག་</var><var source="ཅོ་">།ཀླག་</var><var source="པེ་">བཀླག་</var><var source="སྣར་">བཀླག་</var></variant>དང་འཛིན་པ་ཉིད་དུ་བྱ།</phrase><phrase phr_id="202">།དེ་ལྟར་བླ་མའི་རྗེས་འཇུག་སློབ་མ་ནི།</phrase><phrase phr_id="203">།མ་ལུས་ཕན་བསྐྱེད་སྐྱོན་མེད་འདི་བྱས་པའི།</phrase><phrase phr_id="204">།དགེ་བ་མཐའ་ཡས་བདག་གིས་ཅི་བསགས་པ།</phrase><phrase phr_id="205">།དེས་ནི་འགྲོ་ཀུན་མྱུར་དུ་རྒྱལ་གྱུར་ཅིག</phrase><phrase phr_id="206">།བླ་མ་ལྔ་བཅུ་པ་སློབ་དཔོན་ཆེན་པོ་རྟ་དབྱངས་ཀྱིས་མཛད་པ་རྫོགས་སོ།</phrase><phrase phr_id="207">རྒྱ་གར་གྱི་མཁན་པོ་པདྨཱ་ཀ་ར་ཝརྨ་དང་།</phrase><phrase phr_id="208">ཞུ་ཆེན་གྱི་ལོ་<variant><var source="སྡེ་">ཙཱ་</var><var source="ཅོ་">ཙཱ་</var><var source="པེ་">ཙ་</var><var source="སྣར་">ཙ་</var></variant>བ་དགེ་སློང་རིན་ཆེན་བཟང་པོས་བསྒྱུར་ཅིང་ཞུས་ཏེ་གཏན་ལ་ཕབ་པའོ།</phrase></text></doc>