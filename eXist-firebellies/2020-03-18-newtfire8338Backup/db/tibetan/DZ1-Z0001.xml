<?xml version="1.0" encoding="UTF-8"?>
<!DOCTYPE dictionary SYSTEM "~\My Documents\Text_Corpus.dtd">
<doc id="CT_DZ1-Z0001.xml"><head><creation date="Fri Aug 31 14:14:00 2012"/><processed date="Thu Sep 19 17:54:13 2013"/></head><text><text_id t_id="2-05-00001-CT0001"/><phrase phr_id="1"><page p_id="3"/>།རྒྱ་གར་སྐད་དུ།</phrase><phrase phr_id="2">བི་ཤིཥྚ་<variant><var source="སྡེ་">སྟ་བཿ།</var><var source="པེ་">སྟཱ་པ།</var><var source="སྣར་">སྟཱ་པ།</var></variant></phrase><phrase phr_id="3">བོད་སྐད་དུ།</phrase><phrase phr_id="4">ཁྱད་པར་དུ་འཕགས་པའི་བསྟོད་པ།</phrase><phrase phr_id="5">དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ།</phrase><phrase phr_id="6">།བདག་ནི་སྟོན་པ་གཞན་སྤངས་ནས།</phrase><phrase phr_id="7">།བཅོམ་ལྡན་ཁྱོད་ལ་སྐྱབས་མཆིས་པ།</phrase><phrase phr_id="8">།དེ་ཅིའི་སླད་དུ་ཞེ་ན་ཁྱོད།</phrase><phrase phr_id="9">།སྐྱོན་མི་མངའ་ལ་ཡོན་ཏན་ལྡན།</phrase><phrase phr_id="10">།གང་ཕྱིར་འཇིག་རྟེན་སྐྱོན་ལ་དགའ།</phrase><phrase phr_id="11">།ཡོན་ཏན་འཛིན་<variant><var source="སྡེ་">པར་ཞེན་</var><var source="པེ་">ལ་ཞན་</var><var source="སྣར་">ལ་ཞན་</var></variant>པས་ན།</phrase><phrase phr_id="12">།སྐྱོན་ཡང་ཡོན་ཏན་ལྟར་མཐོང་ནས།</phrase><phrase phr_id="13">།གཞན་ལ་སྐྱབས་སུ་མཆིས་པར་གྱུར།</phrase><phrase phr_id="14">།ཁྱབ་འཇུག་དབང་ཕྱུག་ལ་སོགས་པ།</phrase><phrase phr_id="15">།དེ་ལ་སྐྱེ་བོ་དགའ་དད་པས།</phrase><phrase phr_id="16">།དེ་ཡི་ཡོན་ཏན་གང་བསྒྲགས་པ།</phrase><phrase phr_id="17">།ཁྱོད་ཀྱི་བསྟན་ལ་དེ་དག་སྐྱོན།</phrase><phrase phr_id="18">།ལྷ་ཆེན་<variant><var source="སྡེ་">ཁྲོས་པའི་</var><var source="པེ་">འཁྲོས་པས་</var><var source="སྣར་">འཁྲོས་པའི་</var></variant>མདའ་གཅིག་གིས།</phrase><phrase phr_id="19">།གྲོང་ཁྱེར་སུམ་བརྩེགས་བསྲེགས་ཞེས་<variant><var source="སྡེ་">གདའ།</var><var source="པེ་">གྲག</var><var source="སྣར་">གྲག</var></variant></phrase><phrase phr_id="20">།ཁྱོད་ཀྱི་ཡེ་ཤེས་མདའ་ཆེན་གྱིས།</phrase><phrase phr_id="21">།ཁྲོ་བའི་སེམས་ཉིད་ངེས་པར་བསྲེགས།</phrase><phrase phr_id="22">།ལྷ་ཆེན་གྱིས་ནི་འདོད་པ་དག</phrase><phrase phr_id="23"><variant><var source="སྡེ་">།བསྲེགས་</var><var source="པེ་">བསྲེག</var><var source="སྣར་">བསྲེག</var></variant>ཉེས་པས་ན་ཕྱིར་ཡང་དྲངས།</phrase><phrase phr_id="24">།ཁྱོད་ཀྱི་ཡེ་ཤེས་ཞུགས་ཀྱིས་ནི།</phrase><phrase phr_id="25">།འདོད་པ་རྩད་<page p_id="4"/>བཅད་བསྲེགས་ནས་བཏོན།</phrase><phrase phr_id="26">།ལྷ་ཆེན་ཐིག་<variant><var source="སྡེ་">ལེའི་</var><var source="པེ་">ལེ་</var><var source="སྣར་">ལེ་</var></variant>མཆོག་མ་ལ།</phrase><phrase phr_id="27">།ཆགས་པ་སྐྱེས་པས་གདོང་<variant><var source="སྡེ་">བཞི་བྱུང་།</var><var source="པེ་">བཞི་ཕྱུང་།</var><var source="སྣར་">གཞི་ཕྱུང་།</var></variant></phrase><phrase phr_id="28">།བདུད་ཀྱི་བུ་མོ་སྒེག་<variant><var source="སྡེ་">མོ་</var><var source="པེ་">པ་</var><var source="སྣར་">པ་</var></variant>ཡིས།</phrase><phrase phr_id="29">།ཁྱོད་ཀྱི་བ་སྤུའི་རྩེ་མ་གཡོས།</phrase><phrase phr_id="30">།ལྷ་ཆེན་ཕྱེད་ནི་ཆུང་མ་བས།</phrase><phrase phr_id="31">།ངུར་པ་ཡིས་ཀྱང་ཐུབ་མ་ལགས།</phrase><phrase phr_id="32">།ཁྱོད་ནི་བདེ་བར་བགྱིད་པ་ཡི།</phrase><phrase phr_id="33">།འདོད་པ་ཉིད་ཀྱིས་རྨོངས་མ་གྱུར།</phrase><phrase phr_id="34">།འཁོར་ལོ་མདུང་ཐུང་ཅན་དག་གིས།</phrase><phrase phr_id="35">།བདུད་སྟོབས་དེ་ལས་རྒྱལ་མི་ནུས།</phrase><phrase phr_id="36">།ཁྱོད་ནི་འཁོར་ལོ་མདུང་མེད་པར།</phrase><phrase phr_id="37">།བྱམས་པའི་མཚོན་གང་ལགས་པས་རྒྱལ།</phrase><phrase phr_id="38">།རྒན་པོས་ཁྱབ་འཇུག་མདའ་ཡིས་བསྣུན།</phrase><phrase phr_id="39">།ལྷ་ཆེན་མགྲིན་པ་<variant><var source="སྡེ་">སྔོ་</var><var source="པེ་">སྔོར་</var><var source="སྣར་">སྔོར་</var></variant>གྱུར་པས།</phrase><phrase phr_id="40">།ལྷ་འདི་གཉིས་ལ་གནོད་བགྱིད་མཆིས།</phrase><phrase phr_id="41">།མགོན་ཁྱོད་གནོད་བགྱིད་བྲལ་བ་ལགས།</phrase><phrase phr_id="42">།ཁྱབ་འཇུག་མི་ཐུང་གཟུགས་བསྒྱུར་ནས།</phrase><phrase phr_id="43">།གཡོ་ཐབས་ཀྱིས་ནི་སྟོབས་ལྡན་བསླུས།</phrase><phrase phr_id="44">།ཁྱོད་ནི་གཡོ་ཡང་མཁྱེན་གྱུར་ལ།</phrase><phrase phr_id="45">།གཞན་དག་ལ་ཡང་<variant><var source="སྡེ་">སླུ་</var><var source="པེ་">བསླུ་</var><var source="སྣར་">བསླུ་</var></variant>མི་མཛད།</phrase><phrase phr_id="46">།མགོན་ཁྱོད་རྫུ་འཕྲུལ་<variant><var source="སྡེ་">ཙམ་བླང་གི།</var><var source="པེ་">རྣམ་འཕྲུལ་བ།</var><var source="སྣར་">རྣམ་འཕྲུལ་བ།</var></variant></phrase><phrase phr_id="47">།རྨད་བྱུང་གང་གིས་མཐོང་བ་དེས།</phrase><phrase phr_id="48">།ཁྱབ་འཇུག་འཇིག་རྟེན་གསུམ་བརྒལ་བ།</phrase><phrase phr_id="49">།འཕྱེ་བོ་<variant><var source="སྡེ་">མཆི་</var><var source="པེ་">འཆི་</var></variant>བ་བཞིན་དུ་མཐོང་།</phrase><phrase phr_id="50">།གཞོན་ནུ་ཚངས་པར་སྤྱོད་པ་ན།</phrase><phrase phr_id="51">།དྲུག་ལྡན་མ་དང་ལྷན་ཅིག་སྤྱོད།</phrase><phrase phr_id="52">།ཁྱོད་ཀྱིས་འཁྲིག་པའི་སྦྱོར་བ་བདུན།</phrase><phrase phr_id="53">།ཐལ་བ་བཞིན་དུ་བགྱིས་པར་གྱུར།</phrase><phrase phr_id="54">།ཚངས་སོགས་འཇིག་རྟེན་འབྱིན་པ་པོ།</phrase><phrase phr_id="55">།བདག་<variant><var source="སྡེ་">གཅིག་</var><var source="པེ་">ཅག</var><var source="སྣར་">ཅག</var></variant>ཡིན་པར་སྨྲ་ཞེས་གྲག</phrase><phrase phr_id="56">།དེ་ཉིད་གཟིགས་ཁྱོད་འཇིག་རྟེན་དང་།</phrase><phrase phr_id="57">།དེ་ཡང་ལས་ལས་སྐྱེས་ཞེས་བསྟན།</phrase><phrase phr_id="58">།བརྒྱ་བྱིན་གྱིས་ནི་བཤོལ་མེད་མ།</phrase><phrase phr_id="59">།མཐོང་ནས་འདོད་པས་རྨོངས་ཞེས་གྲག</phrase><phrase phr_id="60">།དཔའ་ཁྱོད་འདོད་པ་ཉིད་ཀྱིས་ནི།</phrase><phrase phr_id="61">།མ་རྨོངས་སླད་དུ་བཙུན་མོ་བཏང་།</phrase><phrase phr_id="62">།སྒྲ་གཅན་ལག་པས་ཟླ་བ་ཡང་།</phrase><phrase phr_id="63">།དབང་མེད་པར་ནི་མིད་པ་ལགས།</phrase><phrase phr_id="64">།མངའ་<variant><var source="སྡེ་">བརྙེས་</var><var source="པེ་">བརྙེད་</var><var source="སྣར་">བརྙེད་</var></variant>ཁྱོད་ལ་སེམས་ཅན་གང་།</phrase><phrase phr_id="65">།དབང་མེད་བགྱིད་པ་དེ་མ་མཆིས།</phrase><phrase phr_id="66">།མི་དབང་དགའ་བྱེད་གོས་སྲེད་སོགས།</phrase><phrase phr_id="67">།ནགས་ཚལ་ནས་ནི་ཕྱིར་ཡང་མཆིས།</phrase><phrase phr_id="68">།<variant><var source="སྡེ་">བདེ་བར་གཤེགས་ཁྱོད་དབེན་པ་ཡི།</var><var source="པེ་">བདེ་གཤེགས་ཁྱོད་ནི་དབེན་པ་ཡི།</var></variant></phrase><phrase phr_id="69"><page p_id="5"/>།བདུད་རྩིས་ངོམས་<variant><var source="སྡེ་">ལས་</var><VAR source="པེ་">པས་</VAR><VAR source="སྣར་">པས་</VAR></variant>ཕྱིར་མི་བྱོན།</phrase><phrase phr_id="70">།མཆོད་སྦྱིན་ལ་ནི་ཕྱུགས་འགུམས་པར།</phrase><phrase phr_id="71">།དྲང་སྲོང་རྣམས་ནི་སྨྲ་ཞེས་གྲག</phrase><phrase phr_id="72">།སྡིག་མེད་ཁྱོད་ཀྱིས་གྲོག་མ་ལའང་།</phrase><phrase phr_id="73">།གནོད་པ་བགྱིད་པར་རྗེས་མ་གནང་།</phrase><phrase phr_id="74">།གཞན་དག་རང་དོན་མཆོད་སྦྱིན་ལ།</phrase><phrase phr_id="75">།གཞན་<variant><var source="སྡེ་">གྱི་སྲོག་གི་</var><var source="པེ་">གྱིས་སྲོག་གིས་</var><var source="སྣར་">གྱིས་སྲོག་གིས་</var></variant>སྦྱིན་སྲེག་བྱེད།</phrase><phrase phr_id="76">།གཞན་གྱི་དོན་དུ་ཁྱོད་གཅིག་པུ།</phrase><phrase phr_id="77">།རང་གི་སྲོག་གིས་སྦྱིན་སྲེག་མཛད།</phrase><phrase phr_id="78">།དྲང་སྲོང་དམོད་མེ་མི་བཟད་པས།</phrase><phrase phr_id="79">།སྐྱེ་བོ་མང་པོ་<variant><var source="སྡེ་">བསྲེགས་པར་འགྱུར།</var><var source="པེ་">བསྲེག་པར་གྱུར།</var><var source="སྣར་">བསྲེག་པར་གྱུར།</var></variant></phrase><phrase phr_id="80">།ཁྱོད་<variant><var source="སྡེ་">ཀྱིས་</var><var source="པེ་">ཀྱི་</var><var source="སྣར་">ཀྱི་</var></variant>ཡེ་ཤེས་མེ་ཡིས་ནི།</phrase><phrase phr_id="81">།སྐྱེ་བོ་རྣམས་ཀྱི་སྐྱེ་རྒྱུ་བསྲེགས།</phrase><phrase phr_id="82"><variant><var source="སྡེ་">།རྒྱས་པ་དྲན་པའི་མཐུ་ཆུང་བས།</var><var source="པེ་"/><var source="སྣར་"/></variant></phrase><phrase phr_id="83"><variant><var source="སྡེ་">།མང་པོ་བགྱིས་པའི་ཚིག་དག་ནི།</var><var source="པེ་"/><var source="སྣར་"/></variant></phrase><phrase phr_id="84"><variant><var source="སྡེ་">།ལྟག་འོག་འགལ་བར་གྱུར་ཅེས་ཐོས།</var><var source="པེ་"/><var source="སྣར་"/></variant></phrase><phrase phr_id="85"><variant><var source="སྡེ་">།ཐུབ་པ་ཁྱོད་ཀྱི་ཀུན་ཀྱང་མིན།</var><var source="པེ་"/><var source="སྣར་"/></variant></phrase><phrase phr_id="86">།དྲང་སྲོང་དམོད་པ་གྲུབ་པ་ལས།</phrase><phrase phr_id="87">།དཀའ་ཐུབ་གྲུབ་པར་རྗེས་སུ་དཔག</phrase><phrase phr_id="88">།མགོན་ཁྱོད་ཐུགས་རྗེ་གྲུབ་པ་<variant><var source="སྡེ་">ལས།</var><var source="པེ་">ལ།</var><var source="སྣར་">ལ།</var></variant></phrase><phrase phr_id="89">།དཀའ་ཐུབ་གྲུབ་པར་རྗེས་སུ་དཔག</phrase><phrase phr_id="90">།ལྷ་ཆེན་འདོད་པ་ཅན་གྱི་མཚན།</phrase><phrase phr_id="91">།དྲང་སྲོང་རྣམས་ཀྱི་དམོད་པས་ལྷུང་།</phrase><phrase phr_id="92">།ཁྱོད་<variant><var source="སྡེ་">ཀྱིས་</var><var source="པེ་">ཀྱི་</var><var source="སྣར་">ཀྱི་</var></variant>ཕུང་ཁྲོལ་མཐའ་དག་གི།</phrase><phrase phr_id="93">།རྩ་བ་འདོད་པ་ཉིད་ལྷུང་བགྱིས།</phrase><phrase phr_id="94">།གླིང་ལས་སྐྱེས་སོགས་ཕལ་ཆེར་ནི།</phrase><phrase phr_id="95">།གཞན་<variant><var source="སྡེ་">གྱིས་</var><var source="པེ་">གྱི་</var></variant>གང་སྨྲས་སྨྲ་བར་བགྱིད།</phrase><phrase phr_id="96">།ཁྱོད་ཀྱིས་ཐུན་མོང་མ་ཡིན་ཆོས།</phrase><phrase phr_id="97">།རང་<variant><var source="སྡེ་">གིས་</var><var source="པེ་">གི་</var><var source="སྣར་">གི་</var></variant>ཐུགས་སུ་ཆུད་ནས་བསྟན།</phrase><phrase phr_id="98">།མུ་སྟེགས་ཅན་གྱི་རིག་བྱེད་ཚིག</phrase><phrase phr_id="99">།དབེན་པ་ཁོ་ནར་སྨྲ་བར་བགྱིད།</phrase><phrase phr_id="100">།ཁྱོད་ཀྱིས་བསྒྲགས་ནས་སེང་གེ་ཡི།</phrase><phrase phr_id="101">།སྒྲ་ཡིས་ཆོས་དག་སྟོན་པར་མཛད།</phrase><phrase phr_id="102">།གྲངས་ཅན་བྷ་<variant><var source="སྡེ་">ར་དྭ་ཛ་ནི།</var><var source="པེ་">རདྡྷ་ཛ་ན།</var><var source="སྣར་">རདྷྭ་ཛ་ན།</var></variant></phrase><phrase phr_id="103">།དེ་ཉིད་མཐོང་ཡང་དཔྱིད་ལྡན་ལ།</phrase><phrase phr_id="104">།ཡོངས་སུ་ཆགས་ཀྱི་གཙོ་ཁྱོད་ཀྱི།</phrase><phrase phr_id="105">།སློབ་མའང་བུད་མེད་ཉིད་མ་ཆགས།</phrase><phrase phr_id="106">།འུག་པ་པས་ནི་དམན་པ་ལས།</phrase><phrase phr_id="107">།ཁྱད་པར་ཅན་ལ་སྦྱིན་ཞེས་བསྟན།</phrase><phrase phr_id="108">།མགོན་པོ་ཁྱོད་ནི་ཐུགས་རྗེ་ཡིས།</phrase><phrase phr_id="109">།ཁྱི་ལའང་སྦྱིན་པར་བྱ་ཞེས་གསུངས།</phrase><phrase phr_id="110">།ལུས་<variant><var source="སྡེ་">ཀྱི་</var><var source="པེ་">ཀྱིས་</var><var source="སྣར་">ཀྱིས་</var></variant>དཀའ་ཐུབ་<variant><var source="སྡེ་">བགྱིས་</var><var source="པེ་">བགྱིད་</var><var source="སྣར་">བགྱིད་</var></variant>པ་ཡིས།</phrase><phrase phr_id="111">།མདུད་པ་འཇིག་པར་གཅེར་བུས་འཚལ།</phrase><phrase phr_id="112">།ཁྱོད་ནི་ཐུགས་ཀྱི་དཀའ་ཐུབ་ཀྱིས།</phrase><phrase phr_id="113">།མདུད་པ་འཇིག་པར་བཞེད་པ་ལགས།</phrase><phrase phr_id="114">།རྟོག་གེ་པ་དག་<page p_id="6"/>དངོས་པོ་རྣམས།</phrase><phrase phr_id="115"><variant><var source="སྡེ་">།ལྟོས་</var><var source="པེ་">བལྟོས་</var><var source="སྣར་">བལྟོས་</var></variant>པ་མེད་པར་གྲུབ་པར་འཚལ།</phrase><phrase phr_id="116">།ཚིག་དབང་ཁྱོད་ཀྱིས་ཅུང་ཟད་ཀྱང་།</phrase><phrase phr_id="117">།མི་<variant><var source="སྡེ་">ལྟོས་</var><var source="པེ་">བལྟོས་</var><var source="སྣར་">བལྟོས་</var></variant>མེད་ཅེས་ལེགས་པར་གསུངས།</phrase><phrase phr_id="118">།ནེ་ཙོས་ཉི་མ་བརྟོལ་ནས་ནི།</phrase><phrase phr_id="119">།ཐར་པ་མཆིས་པར་བཤད་ཅེས་གྲག<variant><var source="སྡེ་"/><var source="པེ་">གྲགས་</var></variant></phrase><phrase phr_id="120">།ཁྱོད་ནི་མྱ་ངན་འདས་བརྙེས་ལ།</phrase><phrase phr_id="121">།གང་དུ་ཡང་ནི་གཤེགས་མ་མཆིས།</phrase><phrase phr_id="122">།ཐར་པ་རྒྱུད་གཞན་<variant><var source="སྡེ་">སྐྱེད་</var><var source="པེ་">བསྐྱེད་</var><var source="སྣར་">བསྐྱེད་</var></variant>པ་དང་།</phrase><phrase phr_id="123"><variant><var source="སྡེ་">།ནེ་</var><var source="པེ་">ནེས་</var><var source="སྣར་">ནེས་</var></variant>ཙོས་ལམ་གཞན་སོང་བར་གྱུར།</phrase><phrase phr_id="124">།ཁྱོད་<variant><var source="སྡེ་">ཉིད་</var><var source="པེ་">ནི་</var><var source="སྣར་">ནི་</var></variant>ལམ་གང་ནས་གཤེགས་པ།</phrase><phrase phr_id="125">།དེ་ཉིད་ནས་ནི་སློབ་མའང་མཆི།</phrase><phrase phr_id="126">།ཁྱབ་འཇུག་དག་<variant><var source="སྡེ་">གིས་</var><var source="པེ་">གི་</var><var source="སྣར་">གི་</var></variant>བུད་མེད་ནི།</phrase><phrase phr_id="127">།སྟོང་ཕྲག་དྲུག་ཅུ་ཡོངས་བཟུང་གྱུར།</phrase><phrase phr_id="128">།སྟོན་པ་འཇིག་རྟེན་འདས་ཁྱོད་ལ།</phrase><phrase phr_id="129">།བདག་གི་མེད་ཅིང་ཡོངས་འཛིན་མེད།</phrase><phrase phr_id="130">།ཀ་ཤི་མཛེས་དགའ་མོ་ལ་ནི།</phrase><phrase phr_id="131">།རྒྱས་པ་ཡོངས་ཆགས་རྣམ་པར་འགྱུར།</phrase><phrase phr_id="132">།ཁྱོད་ཁབ་བཞུགས་ནའང་ཕུང་ཁྲོལ་བའི།</phrase><phrase phr_id="133">།གདོན་གྱིས་དབང་པོ་རྨོངས་མ་གྱུར།</phrase><phrase phr_id="134">།རྒྱས་པ་འདོད་གདུངས་གཡེན་སྤྱོ་བས།</phrase><phrase phr_id="135">།བུད་མེད་ཀྱི་ནི་རྡོག་པས་བསྣུན།</phrase><phrase phr_id="136">།ཁྱོད་ནི་ཁྱིམ་པར་བཞུགས་ན་ཡང་།</phrase><phrase phr_id="137">།ཕྱིར་ཞིང་འཁྲུག་པར་འགྱུར་བ་མེད།</phrase><phrase phr_id="138">།དགའ་བྱེད་ཆུང་མའི་དོན་གྱི་ཕྱིར།</phrase><phrase phr_id="139">།རྒྱ་མཚོའི་ཕ་རོལ་སོན་ཅེས་གྲག</phrase><phrase phr_id="140">།ཁྱོད་ཀྱིས་བུད་མེད་སྟོང་ཕྲག་ནི།</phrase><phrase phr_id="141">།བརྒྱད་ཅུ་སྤངས་ནས་ནགས་སུ་གཤེགས།</phrase><phrase phr_id="142"><variant><var source="སྡེ་">།རྣ་</var><var source="པེ་">སྣ་</var><var source="སྣར་">སྣ་</var></variant>ཅན་འཐབ་དཀའ་ལ་སོགས་ལ།</phrase><phrase phr_id="143">།ཁྱབ་འཇུག་གིས་ནི་གནོད་པ་བརྩམས།</phrase><phrase phr_id="144">།སེམས་ཅན་རྣམས་ལ་<variant><var source="སྡེ་">ཕན་བཞེད་</var><var source="པེ་">གཞན་གཞེད་</var><var source="སྣར་">གཞན་གཞེད་</var></variant>པ།</phrase><phrase phr_id="145">།ཁྱོད་ཀྱིས་སྲོག་ཀྱང་བཏང་བ་མཛད།</phrase><phrase phr_id="146">།ཁྱབ་འཇུག་གིས་ནི་སྒྱུ་བྱས་ནས།</phrase><phrase phr_id="147">།གོམ་གསུམ་གྱིས་ཕྲོགས་གང་ཡིན་པའི།</phrase><phrase phr_id="148">།ས་དེ་ངེས་པར་ཐར་བཞེད་པ།</phrase><phrase phr_id="149">།ཁྱོད་ཀྱིས་རྩ་བཞིན་བཏང་བར་གྱུར།</phrase><phrase phr_id="150">།དགའ་བྱེད་སྲོག་གཅོད་བྱེད་པའི་མདས།</phrase><phrase phr_id="151">།འཇིག་རྟེན་རྒྱལ་རིགས་མེད་བྱས་ནས།</phrase><phrase phr_id="152">།གྲགས་པ་ཐོབ་པ་གང་ཡིན་དེ།</phrase><phrase phr_id="153">།ཁྱོད་ཀྱི་བསྟན་ལ་གྲགས་པ་མིན།</phrase><phrase phr_id="154">།སྒྲ་ངན་དང་ནི་སྐྱ་<variant><var source="སྡེ་">བསེང་</var><var source="པེ་">སེང་</var><var source="སྣར་">སེང་</var></variant>དག</phrase><phrase phr_id="155">།གང་གི་ཕྱིར་ནི་གཡུལ་བཀྱེ་བའི།</phrase><phrase phr_id="156">།དཔལ་དེ་ཁྱོད་ཀྱིས་འཁྲི་ཤིང་ནི།</phrase><phrase phr_id="157">།གདུག་པ་བཞིན་དུ་སྤངས་ནས་གཤེགས།</phrase><phrase phr_id="158">།ཁྱོད་ཀྱི་བསྟན་པ་རྙེད་པ་ན།</phrase><phrase phr_id="159"><page p_id="6"/>།ཐང་ཤིང་ནགས་ན་ལྷ་ཆེན་པོ།</phrase><phrase phr_id="160">།རྣལ་འབྱོར་དབང་ཕྱུག་སྤྱོད་པ་པོ།</phrase><phrase phr_id="161">།དེ་ནི་མི་ཤེས་སྤྱོད་པར་བས།</phrase><phrase phr_id="162">།དབང་པོ་<variant><var source="སྡེ་">གཤོལ་</var><var source="པེ་">བཤོལ་</var><var source="སྣར་">བཤོལ་</var></variant>མེད་བྱི་བོ་ཞེས།</phrase><phrase phr_id="163">།བྲམ་ཟེ་ད་དུང་བར་དུ་སྒྲོགས།</phrase><phrase phr_id="164">།ཁྱོད་<variant><var source="སྡེ་">ཀྱིས་</var><var source="པེ་">ཀྱི་</var><var source="སྣར་">ཀྱི་</var></variant>འབྲས་བུ་མཆོག་བརྙེས་པའི།</phrase><phrase phr_id="165">།གྲགས་པ་བརྒྱ་བྱིན་སྒྲོགས་པར་གྱུར།</phrase><phrase phr_id="166">།ཁྱབ་འཇུག་དག་ནི་ནག་<variant><var source="སྡེ་">བཀྲ་</var><var source="པེ་">ཁྲ་</var><var source="སྣར་">ཁྲོ་</var></variant>བོས།</phrase><phrase phr_id="167">།བྲེད་འཐོམས་གྱུར་ནས་ཀུན་གཏོང་གི།</phrase><phrase phr_id="168">།ཁྲི་ཡི་འོག་ཏུ་ཞུགས་པར་གྱུར།</phrase><phrase phr_id="169">།གཙོ་ཁྱོད་ཀུན་དུ་བསྙེངས་མི་མངའ།</phrase><phrase phr_id="170">།སྐྱེ་དགུའི་བདག་པོ་རང་ཉིད་ཀྱི།</phrase><phrase phr_id="171">།བུ་མོ་དང་ནི་འཁྲིག་ཅེས་ཐོས།</phrase><phrase phr_id="172">།ཐུབ་པ་ཁྱོད་ཀྱི་སློབ་མ་ཡང་།</phrase><phrase phr_id="173">།ཚངས་པར་སྤྱོད་པ་སྐྱོན་མ་མཆིས།</phrase><phrase phr_id="174">།བྲམ་ཟེ་རྣམས་ནི་དགེ་སྡིག་དག</phrase><phrase phr_id="175">།སྦྱིན་པ་ལེན་ཅིང་འཕོ་བར་སྨྲ།</phrase><phrase phr_id="176">།ཁྱོད་ཀྱིས་བྱས་<variant><var source="སྡེ་">པ་ཆུད་མི་ཟ།</var><var source="པེ་">ཆུད་མི་ཟ་དང་།</var><var source="སྣར་">ཆུད་མི་ཟ་དང་།</var></variant></phrase><phrase phr_id="177">།མ་བྱས་པ་དང་ཕྲད་མེད་གསུངས།</phrase><phrase phr_id="178">།སེར་སྐྱས་བདག་གི་མཚན་ཉིད་ནི།</phrase><phrase phr_id="179">།ཤེས་དང་ལྡན་<variant><var source="སྡེ་">པ་</var><var source="པེ་">པས་</var><var source="སྣར་">པས་</var></variant>རབ་ཏུ་བརྟགས།</phrase><phrase phr_id="180">།ཁྱོད་<variant><var source="སྡེ་">ཀྱིས་</var><var source="པེ་">ཀྱི་</var><var source="སྣར་">ཀྱི་</var></variant>དེ་ལྟར་ཡིན་ན་བདག</phrase><phrase phr_id="181">།མི་རྟག་ཉིད་དང་ལྡན་ཞེས་བསྟན།</phrase><phrase phr_id="182">།གཟེགས་ཟན་གྱིས་ནི་ཤེས་ལས་བདག</phrase><phrase phr_id="183">།གཞན་དང་<variant><var source="སྡེ་">ཁྱད་</var><var source="པེ་">ཁྱབ་</var><var source="སྣར་">ཁྱབ་</var></variant>པར་ཡོངས་སུ་བརྗོད།</phrase><phrase phr_id="184">།ཁྱོད་<variant><var source="སྡེ་">ཀྱིས་</var><var source="པེ་">ཀྱི་</var><var source="སྣར་">ཀྱི་</var></variant>དེ་ནི་ཤེས་མེད་ན།</phrase><phrase phr_id="185">།ཤིང་དང་འདྲ་བར་ཐལ་འགྱུར་གསུངས།</phrase><phrase phr_id="186">།གཅེར་བུས་ལུས་ཀྱི་ཚད་བཞིན་དུ།</phrase><phrase phr_id="187">།སྲོག་ནི་ཞུམ་དང་རྒྱས་པར་སྨྲ།</phrase><phrase phr_id="188">།ཁྱོད་ཀྱིས་དེ་ནི་ཕྱོགས་གཅིག་<variant><var source="སྡེ་">ན།</var><var source="པེ་">ཕྱིར།</var><var source="སྣར་">ཕྱིར།</var></variant></phrase><phrase phr_id="189">།རྣམ་པར་འཇིག་པར་འགྱུར་ཞེས་གསུངས།</phrase><phrase phr_id="190">།བྲམ་ཟེས་འགྲོ་བ་རྣམས་ཀྱི་རྒྱུ།</phrase><phrase phr_id="191">།སྐྱེས་བུ་<variant><var source="སྡེ་">རྟག་</var><var source="པེ་">བརྟག</var><var source="སྣར་">བརྟག</var></variant>པ་ཡིན་ཞེས་བསྟན།</phrase><phrase phr_id="192">།ཁྱོད་ཀྱིས་<variant><var source="སྡེ་">རྟག་</var><var source="པེ་">བརྟག</var><var source="སྣར་">བརྟག</var></variant>པ་ཞེས་བྱ་བའི།</phrase><phrase phr_id="193">།རྒྱུ་ནི་ཅི་ཡང་མེད་ཅེས་གསུངས།</phrase><phrase phr_id="194">།བདག་ཉིད་ཆེན་པོ་དུག་ཅན་པའི།</phrase><phrase phr_id="195">།སྲས་པོ་སྟོང་ཕྲག་དྲུག་ཅུ་དག</phrase><phrase phr_id="196">།སེར་སྐྱས་བལྟས་པ་ཙམ་གྱིས་བསྲེགས།</phrase><phrase phr_id="197">།དེ་ལའང་ཁྱོད་ནི་ཐུགས་རྗེ་མཛད།</phrase><phrase phr_id="198">།སེར་སྐྱ་དེ་ཉིད་རིག་པས་ནི།</phrase><phrase phr_id="199"><variant><var source="སྡེ་">།གཙོ་</var><var source="སྣར་">བཙོ་</var></variant>ལས་འགྲོ་བ་སྐྱེ་བར་<variant><var source="སྡེ་">བཤད།</var><var source="པེ་">ཤར།</var><var source="སྣར་">ཤར།</var></variant></phrase><phrase phr_id="200">།ཁྱོད་ཀྱི་འགྲོ་བའི་སྐྱེ་བ་ནི།</phrase><phrase phr_id="201">།ཉོན་མོངས་ལས་ལས་བྱུང་བར་བསྒྲགས།</phrase><phrase phr_id="202">།སེར་སྐྱ་ལ་སོགས་ཐར་པ་ཡི།</phrase><phrase phr_id="203">།བདག་ནི་སྲིད་པའི་རྒྱུ་ཞེས་ཟེར།</phrase><phrase phr_id="204">།ཁྱོད་ནི་ཞི་བར་གཤེགས་གྱུར་ནས།</phrase><phrase phr_id="205"><page p_id="6"/>།ཞུགས་གུམ་ལྟ་བུར་བགྲང་དུ་མེད།</phrase><phrase phr_id="206">།མུ་སྟེགས་བྱེད་པ་ཁ་ཅིག་ནི།</phrase><phrase phr_id="207">།ཐར་པ་འགྲོ་དང་ལྡན་ཞེས་སྨྲ།</phrase><phrase phr_id="208">།གང་ལ་འགྲོ་ཡོད་དེ་འཁོར་བ།</phrase><phrase phr_id="209">།ཁྱོད་<variant><var source="སྡེ་">ཀྱིས་</var><var source="པེ་">ཀྱི་</var><var source="སྣར་">ཀྱི་</var></variant>ཐུགས་སུ་ཆུད་ནས་བསྟན།</phrase><phrase phr_id="210">།གཅེར་བུས་ཀུན་དགའ་ར་བ་སོགས།</phrase><phrase phr_id="211"><variant><var source="སྡེ་">།རྩིག་</var><var source="པེ་">བརྩིགས་</var><var source="སྣར་">བརྩིགས་</var></variant>པ་སྡིག་པའི་རྒྱུ་ཞེས་ཟེར།</phrase><phrase phr_id="212">།ཐམས་ཅད་མཁྱེན་པ་ཁྱོད་ཉིད་ནི།</phrase><phrase phr_id="213">།དེ་ཉིད་བསོད་ནམས་རྒྱུ་ཞེས་གསུངས།</phrase><phrase phr_id="214">།ལུས་ལས་ལུས་གཞན་དག་ཏུ་ནི།</phrase><phrase phr_id="215">།ཕྲ་བའི་སྲོག་ནི་འཕོ་ཞེས་གྲག</phrase><phrase phr_id="216">།ཁྱོད་ཀྱི་ལུས་ལས་གཞན་གྱུར་པའི།</phrase><phrase phr_id="217">།སྲོག་ནི་ཡོད་པ་མིན་ཞེས་གསུངས།</phrase><phrase phr_id="218">།ཁྲོས་པས་གཡུལ་ངོར་བསད་ན་ནི།</phrase><phrase phr_id="219">།བདེ་འགྲོར་འགྱུར་ཞེས་རྒྱས་པ་ཟེར།</phrase><phrase phr_id="220">།མགོན་པོ་ཁྱོད་ཀྱིས་གནས་སྐབས་དེའི།</phrase><phrase phr_id="221">།སེམས་ནི་ངན་འགྲོ་ཡིན་ཞེས་གསུངས།</phrase><phrase phr_id="222">།སྐྱ་བསེང་བུ་ནི་བརྗོད་བྱས་<variant><var source="སྡེ་">ན།</var><var source="པེ་">ནས།</var><var source="སྣར་">ནས།</var></variant></phrase><phrase phr_id="223">།བསོད་ནམས་འགྱུར་ཞེས་སོ་སོར་སྨྲ།</phrase><phrase phr_id="224">།གང་ཞིག་བགྲོད་མིན་བགྲོད་བྱེད་པ།</phrase><phrase phr_id="225">།དེ་དག་ཁྱོད་ཀྱི་བསྟན་ལ་སྨད།</phrase><phrase phr_id="226">།སྐེམ་བྱེད་དབང་པོ་ཉེ་དབང་པོ།</phrase><phrase phr_id="227">།དྲག་པོ་ལ་སོགས་འཇིགས་པ་དང་།</phrase><phrase phr_id="228"><variant><var source="སྡེ་">།བསྡིགས་</var><var source="པེ་">སྡིག</var><var source="སྣར་">སྡིག</var></variant>ཕྱིར་མཚོན་ཆ་རྟག་ཏུ་ཐོགས།</phrase><phrase phr_id="229">།ཁྱོད་བསྙེངས་བྲལ་ཞིང་བསྡིགས་མི་མཛད།</phrase><phrase phr_id="230">།ཁྱོད་ནི་སུས་ཀྱང་མི་བསྙེངས་ལ།</phrase><phrase phr_id="231">།སུ་ལའང་བསྡིགས་པར་མི་མཛད་པས།</phrase><phrase phr_id="232">།ཁྱོད་ཉིད་གཅིག་<variant><var source="སྡེ་">པུ་</var><var source="པེ་">པ་</var><var source="སྣར་">པ་</var></variant>མཚོན་མི་བསྣམས།</phrase><phrase phr_id="233">།དེས་ན་འགྲོ་བ་རྣམས་ལས་འཕགས།</phrase><phrase phr_id="234">།སྨྲ་པོ་ཉོན་མོངས་བཅས་པའི་ཚིག</phrase><phrase phr_id="235">།རིག་བྱེད་ལ་སོགས་ཚིག་དག་ནི།</phrase><phrase phr_id="236">།ཕལ་ཆེར་ལྟག་འོག་འགལ་བ་ལགས།</phrase><phrase phr_id="237">།ཁྱོད་ཀྱི་ཐམས་ཅད་མཁྱེན་པའི་<variant><var source="སྡེ་">གསུང་།</var><var source="པེ་">གསུངས།</var><var source="སྣར་">གསུངས།</var></variant></phrase><phrase phr_id="238">།གཞན་གྱི་བསྟན་བཅོས་གཞན་དག་ནི།</phrase><phrase phr_id="239">།ཕལ་ཆེར་སྔ་ཕྱི་འགལ་བ་<variant><var source="སྡེ་">ལས།</var><var source="པེ་">ལགས།</var><var source="སྣར་">ལགས།</var></variant></phrase><phrase phr_id="240">།ཁྱོད་ཉིད་ཀྱི་ནི་གཞུང་ལུགས་དག</phrase><phrase phr_id="241">།ཐོག་མ་བར་མཐར་སྐྱོན་མ་མཆིས།</phrase><phrase phr_id="242">།ཆོས་འདོད་པ་དག་དམངས་རིགས་ལ།</phrase><phrase phr_id="243">།བློ་གྲོས་སྦྱིན་པར་བྱ་མིན་ཟེར།</phrase><phrase phr_id="244">།ཁྱོད་<variant><var source="སྡེ་">ནི་</var><var source="པེ་">ཉིད་</var><var source="སྣར་">ཉིད་</var></variant>གདོལ་པ་རྣམས་ལ་ཡང་།</phrase><phrase phr_id="245">།ཐུགས་རྗེས་དམ་ཆོས་སྟོན་པར་མཛད།</phrase><phrase phr_id="246">།ལྗོན་ཤིང་བཟང་པོ་རྣམས་སྤངས་ནས།</phrase><phrase phr_id="247">།ངན་པ་ལ་ནི་སུ་ཞིག་བརྟེན།</phrase><phrase phr_id="248">།འདོད་ཆགས་བྲལ་<variant><var source="སྡེ་">བརྙེས་</var><var source="པེ་">རྙེད་</var><var source="སྣར་">རྙེད་</var></variant>ཁྱོད་བཞུགས་ན།</phrase><phrase phr_id="249"><page p_id="6"/>།མཁས་པ་སུ་ཞིག་སྟོན་གཞན་འདུད།</phrase><phrase phr_id="250">།སེར་སྐྱས་ཡུལ་རྣམས་ལ་<variant><var source="སྡེ་">སྤྱད་</var><var source="པེ་">སྤྱོད་</var><var source="སྣར་">སྤྱོད་</var></variant>བཞིན།</phrase><phrase phr_id="251">།ཡེ་ཤེས་འགྱུར་མཆི་སྡིག་བྲལ་བ།</phrase><phrase phr_id="252">།ཁྱོད་ཀྱིས་ཀུན་ནས་ཉོན་མོངས་ལ།</phrase><phrase phr_id="253">།ཐར་པ་ག་ལ་ཡོད་ཅེས་གསུངས།</phrase><phrase phr_id="254">།བསོད་ནམས་བྱས་པའི་ཚོགས་དག་ནི།</phrase><phrase phr_id="255">།སེམས་ཅན་རྣམས་ལ་ཡོངས་བསྔོ་བར།</phrase><phrase phr_id="256">།བཅོམ་ལྡན་ཁྱོད་<variant><var source="སྡེ་">ཀྱིས་</var><var source="པེ་">ཀྱི་</var><var source="སྣར་">ཀྱི་</var></variant>གང་གསུངས་པ།</phrase><phrase phr_id="257">།དེ་གཞན་བསྟན་བཅོས་ལས་མ་བཤད།</phrase><phrase phr_id="258">།ལྷ་རྟེན་དང་ནི་མཆོད་སྦྱིན་ལ།</phrase><phrase phr_id="259">།སེམས་ཅན་གསོད་པར་བྱེད་པ་<variant><var source="སྡེ་">གང་།</var><var source="པེ་">དག</var><var source="སྣར་">དག</var></variant></phrase><phrase phr_id="260">།འཇིག་རྟེན་པ་ནི་ཆོས་སུ་འཚལ།</phrase><phrase phr_id="261">།ཁྱོད་ཀྱི་བསྟན་ལ་དེ་<variant><var source="སྡེ་">དག་སྨད།</var><var source="པེ་">སྨད་ལགས།</var><var source="སྣར་">སྨད་ལགས།</var></variant></phrase><phrase phr_id="262">།གང་ཞིག་སྲོག་ཆགས་ལ་རྟག་གནོད།</phrase><phrase phr_id="263">།དེ་ལ་ཆོས་ཉིད་ག་ལ་ཡོད།</phrase><phrase phr_id="264">།གཙོ་བོ་ཁྱོད་ཀྱིས་རང་ཉིད་ཀྱི།</phrase><phrase phr_id="265">།སྲོག་གིས་སེམས་ཅན་ལེགས་པར་<variant><var source="སྡེ་">བསྲུངས།</var><var source="པེ་">གསུངས།</var><var source="སྣར་">གསུངས།</var></variant></phrase><phrase phr_id="266">།ཤཱཀྱའི་རྒྱལ་རིགས་འཁྲུངས་ཁྱོད་ཀྱིས།</phrase><phrase phr_id="267">།གང་ཞིག་བདེན་དང་མི་<variant><var source="སྡེ་">སླུ་</var><var source="པེ་">བསླུ་</var><var source="སྣར་">བསླུ་</var></variant>དང་།</phrase><phrase phr_id="268">།ཚངས་པར་སྤྱོད་དང་དུལ་བ་དང་།</phrase><phrase phr_id="269">།བརྩེར་ལྡན་དམ་ཆོས་ལགས་པར་དགོངས།</phrase><phrase phr_id="270">།རིག་བྱེད་མཐའ་ལ་འབྱམས་པས་ཀྱང་།</phrase><phrase phr_id="271">།གཡུལ་ངོར་དགྲ་མངོན་འོངས་བསད་ཅེས།</phrase><phrase phr_id="272">།འཇིག་རྟེན་སྨྲ་ཡི་ཁྱོད་ཀྱིས་ནི།</phrase><phrase phr_id="273">།དགྲ་ལའང་སྙིང་རྗེ་བྱ་ཞེས་གསུངས།</phrase><phrase phr_id="274">།གཞོན་ནུས་རང་གི་ཞང་པོ་ལ།</phrase><phrase phr_id="275">།མདུང་གིས་བསྣུན་ཞེས་བཀའ་མཆིད་གདའ།</phrase><phrase phr_id="276">།དཔའ་<variant><var source="སྡེ་">བོ་ཁྱོད་ཀྱིས་</var><var source="པེ་">ཁྱོད་ཀྱིས་ནི་</var><var source="སྣར་">ཁྱོད་ཀྱིས་ནི་</var></variant>ཉོན་མོངས་པའི།</phrase><phrase phr_id="277">།དྲ་བ་ཤེས་རབ་མཚོན་གྱིས་དྲལ།</phrase><phrase phr_id="278">།ཁྱབ་འཇུག་གིས་ནི་རང་ཉིད་ཀྱི།</phrase><phrase phr_id="279">།སླས་ཀྱང་ཡོངས་སུ་བསྐྱབ་མ་ནུས།</phrase><phrase phr_id="280">།གཙོ་བོ་<variant><var source="སྡེ་">ཁྱོད་ཀྱིས་</var><var source="པེ་">ཁྱབ་ཀྱི་</var><var source="སྣར་">ཁྱབ་ཀྱི་</var></variant>སེམས་ཅན་ཀུན།</phrase><phrase phr_id="281">།བསྐྱབ་པའི་སླད་དུ་བརྩོན་པ་ལགས།</phrase><phrase phr_id="282">།རྒན་པོས་སྦྱར་བའི་འཇིགས་ཤེས་ནས།</phrase><phrase phr_id="283">།ཁྱབ་འཇུག་གིས་ནི་བཅོམ་<variant><var source="སྡེ་">བརླག་</var><var source="པེ་">རླག</var><var source="སྣར་">རླག</var></variant>བཏང་།</phrase><phrase phr_id="284">།ཐུབ་པ་ཁྱོད་ལ་<variant><var source="སྡེ་">བསྙིངས་</var><var source="པེ་">བསྙེངས་</var><var source="སྣར་">བསྙེངས་</var></variant>བགྱིད་གང་།</phrase><phrase phr_id="285">།སེམས་ཅན་དེ་ནི་འགའ་མ་མཆིས།</phrase><phrase phr_id="286">།ཁྱབ་འཇུག་གིས་ནི་གཉེན་འདུན་དག</phrase><phrase phr_id="287">།ལེ་ལན་གྱིས་ནི་གཏུགས་པར་གྱུར།</phrase><phrase phr_id="288">།ཁྱོད་<variant><var source="སྡེ་">ཀྱི་</var><var source="པེ་">ཀྱིས་</var><var source="སྣར་">ཀྱིས་</var></variant>གཉེན་འདུན་ཐམས་ཅད་ནི།</phrase><phrase phr_id="289">།འཁོར་བ་ལས་ནི་རྣམ་པར་སྒྲོལ།</phrase><phrase phr_id="290">།མུ་སྟེགས་ཅན་གྱི་གཞུང་ལུགས་ལ།</phrase><phrase phr_id="291">།ཇི་ལྟ་ཇི་ལྟར་རྣམ་བསམས་<page p_id="6"/>པ།</phrase><phrase phr_id="292">།དེ་ལྟ་དེ་ལྟར་མགོན་ཁྱོད་ལ།</phrase><phrase phr_id="293">།བདག་གི་སེམས་ནི་དད་པར་གྱུར།</phrase><phrase phr_id="294">།དེ་ལྟར་ཐམས་ཅད་མཁྱེན་མིན་པའི།</phrase><phrase phr_id="295">།གྲུབ་མཐའི་སྐྱོན་གྱི་བརླག་སེམས་ལྡན།</phrase><phrase phr_id="296">།བསམ་བརླག་རྣམས་ཀྱིས་སྐྱོན་མེད་པའི།</phrase><phrase phr_id="297">།སྟོན་པ་ཁྱོད་ཀྱང་མི་མཐོང་ངོ་།</phrase><phrase phr_id="298">།འཇིག་རྟེན་ལྷ་དང་བྲམ་ཟེ་དང་།</phrase><phrase phr_id="299">།རིག་བྱེད་ཤཱཀྱ་འདི་དག་ཅེས།</phrase><phrase phr_id="300">།སྡང་བར་སྨྲ་བ་རང་སྐྱོན་ཉིད།</phrase><phrase phr_id="301">།ཅི་ཕྱིར་སེམས་པར་བྱེད་ཅེ་ན།</phrase><phrase phr_id="302">།གང་སླད་ཁྱོད་ཀྱི་བསྟན་པ་ནི།</phrase><phrase phr_id="303">།བདེ་བས་བདེ་ཉིད་ཐོབ་བགྱིད་པ།</phrase><phrase phr_id="304">།དེ་སླད་སྨྲ་བའི་སེང་ཁྱོད་ཀྱི།</phrase><phrase phr_id="305">།གཞུང་ལུགས་ལ་ནི་འགྲོ་འདི་དགའ།</phrase><phrase phr_id="306">།ཁྱོད་ཀྱི་ཡོན་ཏན་ཡང་དག་པ།</phrase><phrase phr_id="307">།རྣམ་པ་འདི་ལྟར་རབ་བརྗོད་པས།</phrase><phrase phr_id="308">།བདག་<variant><var source="སྡེ་">གིས་</var><var source="པེ་">གི་</var><var source="སྣར་">གི་</var></variant>བསོད་ནམས་གང་ཐོབ་དེས།</phrase><phrase phr_id="309">།འགྲོ་བའི་འཇིག་རྟེན་ཁྱོད་འདྲར་ཤོག</phrase><phrase phr_id="310">།མགོན་པོ་ཁྱད་པར་འཕགས་བསྟོད་པ།</phrase><phrase phr_id="311">།<variant><var source="སྡེ་">བཏོན་པས་</var><var source="པེ་">སྟོན་པ་</var><var source="སྣར་">སྟོན་པ་</var></variant>བདག་གིས་དགེ་བསགས་པ།</phrase><phrase phr_id="312">།གང་ཡིན་དེས་ནི་འགྲོ་བ་ཀུན།</phrase><phrase phr_id="313">།བྱང་ཆུབ་ལམ་ལ་གཞོལ་གྱུར་ཅིག</phrase><phrase phr_id="314">།ཁྱད་པར་དུ་འཕགས་པའི་བསྟོད་པ་སློབ་དཔོན་མཐོ་བཙུན་གྲུབ་རྗེས་མཛད་པ་རྫོགས་སོ།།</phrase><phrase phr_id="315">།།རྒྱ་གར་གྱི་མཁན་པོ་སརྦ་ཛྙཱ་དེ་ཝ་དང་།</phrase><phrase phr_id="316">ཞུ་ཆེན་གྱི་ལོ་ཙཱ་བ་བན་དེ་རིན་ཆེན་མཆོག་གིས་བསྒྱུར།</phrase><phrase phr_id="317">སླད་ཀྱིས་བན་དེ་དཔལ་བརྩེགས་རཀྵི་ཏས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།</phrase></text></doc>